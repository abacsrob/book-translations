VII. A női egyenjogúság és a propaganda

A korabeli Amerika nője kiharcolta magának a jogi értelemben vett férfival való egyenjogúságot. Persze ez nem jelenti azt is, hogy a nő kötelezettségei és feladatai változtak volna hanem amellett, hogy megtartotta saját eddigi társadalmi és szakmai érdekeltségeit, sokkal nagyobb beleszólása lehet a főleg a társadalmi változásokat célzó politikai döntéshozatal alakulásába.

A nők befolyása akkor válhat elkerülhetetlenné amikor azok társadalmi változást szorgalmazó csoportokba szerveződnek és a propaganda eszközeit is bevetik céljuk elérése érdekében. Befolyásuk ilyenkor oly szembetűnővé válhat, hogy a városi, körzeti, állami de akár a nemzeti szintű dönteshozatal menetét is képesek befolyásolni illetve a politikai élet alakulása sem hunyhat szemet a különböző női szervezetek törekvései felett.

A mai Amerika politikai életében a nők egy sokkal jelentőségteljesebb és befolyásosabb pozíciót tudhatnak magukénak tehát, abból a szempontból, hogy mekkora társadalmi és politikai befolyásuk van a különböző szervezett csoportos női mozgalmak által. Ezzel szemben a nők a vezető politikusi pozíciók megszerzésében még mindig jócskán alulmaradnak, ezért ebből a szempontból ez a női befolyás elhanyagolható. Hisz egy női politikusnak napjainkig nem volt érdemleges befolyása és a nők sem úgy tekintettek a női politikusra, aki meghatározó része lenne politikai és egyenjogúsági harcuknak. Ma Fergusson is egyszerűen átvette férje politikai pozícióját; Nellie Ross pedig, aki Wyoming kormányzója, a vélemények túlnyomó többsége szerint egyáltalán nem tűnik ki példás vezetői képességével.

A nők szavazati jogaiért harcoló mozgalom mindenesetre megmutatta, hogy a propaganda helyes felhasználásban mennyi lehetőség rejlik. Pillanatnyilag is számos női mozgalom használja ugyanezt a propagandamehanizmust Washingtonban de egész országunk területén is hogy harcoljon céljaiért. Washingtonban A Tizennégy Női Egyesületek Jogi Bizottsága köré csoportosulnak a legjelentősebb női egyesületek, mint amilyenek A Női Szavazók Csoportja, Fiatalasszonyok Keresztény Egyesülete, Női Mérséktartás Keresztény Szervezete, Női Klubbok Szövetsége, stb. Ezek az egyesületek mind közös erővel dolgoznak olyan jogi indítványokon, amelyeket modern propagandatehnikák segítségével próbálnak népszerűsíteni, hogy aztán azokat a törvényhozási folyamat legitim úton elfogadja és beiktassa országunk törvénykönyveibe. Sikereik pedig ezen a téren szerteágazóak. Nagyrészt az ő érdemük az országunk jóléti államberendezését célzó törvények illetve a napi 8 munkaóra kiharcolása. Ugyancsak az alkoholtilalmat és annak törvényesítését is ezen szervezetek túlnyomó közbenjárásával sikerült kiharcolni, habár arról lehetne vitatkozni hogy ez tényleg érdem-e. Ugyancsak a Shepard-Towner törvény meghozását is ők harcolták ki amely anyasági segély kiosztását írja elő a központi kormányzat számára. Ez a törvény biztosan nem lett volna megszavazva olyan jeles asszonyok előrelátása és esszessége nélkül mint amilyenek Mrs. Vanderlip és Mrs. Mitchell voltak.

A Női Szavazók Nemzeti Szövetségének legelső ülésén támogatott társadalmi jólétet célzó törvényjavaslatok tipikus példái a női szervezetek által támogatott törvényeknek. Ezek a törvényjavaslatok olyan témákat fedtek le mint a gyermekek jóléte, az oktatás, az otthonteremtés, a nők jövedelmezőbb munkahelyeken való foglalkoztatása, az egészségügy, a közerkölcs, a házas asszonyok független állampolgárságának kérdése, stb.

Ezen témakörök és alapelvek minél széleskörőbb népszerűsítése céljából a szövetség különböző kiadványokat jelentetett meg, hivatalos közleményeket, választási tájékoztatókat és naptárakat adott ki és különböző politikai témájú tanfolyamokat szervezett, a kormányzásról, felvonulások szervezéséről és az állampolgári kötelezettségekről.

Ezen női egyesületek hatékonysága a ma Amerikájában két dologra vezethető vissza: az első az, hogy a női választójogért folytatott kampány során számos nő és asszony szerzett tapasztalatot különböző vezetői pozíciókban, akik egyúttal a propgandisták által gyakorolt módszereket is eltanulták, amelyek bevetésével a makacs és ellenkező tömeget rábírhatják saját nézőpontjaik újragondolására. A második pedig hogy ugyanezek a nők és asszonyok a háború után ezen tömegmozgalmak szervezésére áldozták idejük nagy részét hisz ráébredtek hatékonyságukra. Prominens nők ezek közül: Mrs. Frank Vanderlip, Alice Ames Winter, Mrs. Henry Moskowitz, Mrs. Florence Kelley, Mrs. John Blair, Mrs. O. H. P. Belmont, Doris Stevens, Alice Paul.

Azért fókuszáltam ezen nők politikai téren elért eredményeire, mert jó példáját képviselik a propaganda rendkívül módszeres és ügyes használatának amely kisebbségi problémákra szeretné felhívni a nyilvánosság figyelmét. Az is különösképp helyénvaló megfigyelés, hogy a politikai élet ezen újoncai ily jól felismerik és használják is a meggyőzés legújabb fegyvereit vagyis a propganadát, azért hogy kárpótolják tapasztalatlanságukat a gyakorlati politika küzdőterén. E módszerre egy példa: néhány évvel ezelőtt A Női Fogyasztók Szervezete oly módon harcolt az "értékelési adó" ellen, hogy New Yorkban, az 57.-ik utcában kibéreltek egy üres irodát és szerveztek ott egy kiállítást amelyben bemutatták mindazokat a fogyasztási cikkeket amelyeket érinteni fog a kérdéses adó. Kiállították a kérdéses fogyasztási cikket a mostani árát valamint azt az árat amelyet az adó bevezetése után kellett kapnia a cikknek. Rengetegen látogatták meg ezt a kiállítást és eredményül ezek többsége mind az adó ellen emelte fel hangját a kérdéses szervezettel összhangban.

De természetesen vannak olyan nem politikai vagyis főleg társadalmi és közösségi kérdések is amelyekért a különböző női szervezetek ugyanúgy ki tudnak állni, ha felhasználják ezen közösségi szerveződés és szervezkedés erejét.

A Női klubbok szervezetének, jelenleg is legalább 13000 bejegyzett tagja van. Általánosítva, közösségi és városi klubbok, anyákat és háziasszonyokat tömörítő klubbok, kultúrával foglalkozó akár a zenét, a festészetet vagy az irodalmat népszerűsítő klubbok, a női vállalkozókat összefogó klubbok és más általános dolgokkal foglalkozó klubbok alkotják az aktív tagok listáját.

Egy női klubb általában a következő területeket tudja a leghatásosabban képviselni: az életkörülmények javítását célzó vagy művészeti kezdeményezéseket, édesanyák és gyermekeik érdekvédelmét, játszóterek és parkok kiépítését illetve felújítását, a közerkölcs javítását, az otthonteremtést, a házioktatást és nevelést illetve a házipénztár szervezését. Ezeken a területeken, a női klubb általában otthonosan mozog és legtöbbször mind a kezdeményezés mind pedig a különböző szervezeti fellépés terén képes helytállni úgy hogy közben mindig az egész közösség érdekeit tartják a legfontosabb szempontnak.

A példának okáért, egy női klubb amelyik elsődlegesen az otthonteremtés területén jeleskedik, szervezhet a frissen házasodott fiatalasszonyok számára főzőtanfolyamokat. A fiatalasszonyok ilyen irányú jelentős érdeklődésének egyik nemrégi példája, a New York-i Herald Tribune által szervezett hasonló főzési tanfolyam, amelyet a Carnegie Hall termében szerveztek meg, a résztvevők száma pedig jóval meghaladta a 3000 személyt. A több napon át tartó tanfolyam során az otthont adó Carnegie Hall termét teljesen kitöltötték a résztvevők, tetézve még egy McCormack vagy egy Paderewski által adott est látogatottságát is. Ezzel együtt pedig a tanfolyam arra is rácáfolt teljes mértékben, hogy a városi fiatalasszonyok nincsenek érdekelve a háziasszonykodásban.

Az állami nevelő- és tanítóintézetekben való tejfelszolgálás, vagy pedig egy kifejezetten csecsemőgondozásra szakosodott állomás beindítása igen közel áll azokhoz a törekvésekhez amelyekért egy ilyen anyaságnak és gyermeknevelésnek szentelt női klubb az általánosságban kiállna és harcolna.

Egy zenét népszerűsítő klubb pedig kiterjesztheti befolyását azáltal is hogy együttműködik a helyi rádióadóval, abban hogy közreműködik egy ízlésesebb zenei program megtervezésében. A nem ízléses illetve erkölcstelen zenék elleni harc is lehet legalább annyira heves mint bármelyik másik politikai célért folytatott közösségi szerveződés és kiállás.

Egy művészeti klubb pedig úgy segítheti a művészeti élet fejlődését saját közösségében, hogy kiállítások számára kölcsönzi ki helyiségeit illetve utazó művészek munkáiból illetve iskolák és egyetemek művészeti munkáiból rendez kiállítást.

Egy irodalmi klubb is kiléphet szakköreinek és tanfolyamainak monoton mindennapjai közül, úgy ha határozott lépéseket tesz a felé, hogy közösségében aktívan serkentse a pezsgő irodalmi életet, azáltal hogy vagy szponzorál egy iskolák közötti a város történetét, vagy pedig a város egyik híres fiát leíró esszéversenyt.

De amellett, hogy a női klubb csak egy bizonyos területet képvisel és népszerűsít, az mindig is készen áll arra is, hogy hallassa a hangját minden általános közösségi jólétet célzó kezdeményezés érdekében. Ami még fontosabb az az, hogy az ilyen szervezkedés segítségével képesek a női közösségek is kivenni részüket a társadalmi változások kiharcolásának terén.

Ahogyan a nő kiegészíti a férfit a privát életben, ugyanúgy vált lehetségessé ugyanez a nagy nyilvánosság előtt is, azáltal hogy a nők biztosan hogy felkarolják azokat a kérdéseket amelyekkel a férfiak egyáltalán nem foglalkoznak. A nők számára ez egy rendkívüli lehetőség arra, hogy ők is beleszóljanak mind a politikai mind pedig a társadalmi élet egyes nyilvános kérdéseibe. A nők, amikor szervezetten és tudatosan állnak ki egy bizonyos kérdés megoldása érdekében, jelentékeny befolyást képesek gyakorolni a teljes társadalom működésére és ez az újonnan szerzett befolyás az amit felhasználhatnak arra, hogy jobbá tegyék a körülöttük lévő világot.
