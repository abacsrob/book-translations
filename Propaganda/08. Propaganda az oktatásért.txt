VIII. Propaganda az oktatásért

Habár napjainkban a nyilvános iskolarendszer már egy megfelelő szintű anyagi támogatást kap az államtól és ezért a diákok megfelelő szintű oktatását is el tudja látni, a nyilvánosság iránta való érdeklődése mégis elenyésző valamilyen okból kifolyólag. Észrevehető egy nagyobb szintű érdeklődés a magasabb szintű oktatás iránt azonban ez még mindig észrevehetően kevésnek tűnik a nyilvánosság oktatásba való bevonásának a szempontjából. Vagyis, a közoktatás valós értéke úgy tűnik még nem tudatosodott eléggé a tömegekben, pedig ez egy modern demokratikus berendezkedésű államban igenis elvárható dolog lenne.

Először is az oktatásnak sokkal több helyet kellene kapnia a sajtóban; hiányzik az oktatásról egy olyan felvilágosult és informatív diszkurzus amely hozzájárulna ahhoz, hogy az átlagpolgár könnyebben megérthesse annak előnyeit. Pedig a közvélemény érdeklődését, az olyan inovatív hozzállások mint a Gary féle iskolarendszer vagy a Harvard által megalapított üzleti iskola, nagy valószínűséggel, hogy képesek lennének serkenteni.

Több oka is lehet ennek az általános közérdektelenségnek amely az oktatást övezi. Elsősorban, az oktatók illetve a tanítók általános képzése csakis a tantermekben lezajló személyi oktatásra összpontosít nem pedig nagyobb létszámú közösségek egyidejű oktatására.

Egy demokráciában, mint a miénk is, egy tanárnak, a tanítói kötelességei teljesítése mellett a nyilvánossággal is, egy olyan egyértelműen definiált kapcsolatot kell ápolnia amely kölcsönösen hasznos mind a maga mind pedig a köz szempontjából. Erre a gondolkodásmódra azonban a mai pedagógusok többsége egyáltalán nincs közvetlenül kiképezve. A korszellem kultúrális illetve erkölcsi hatása ezért csak közvetetten képes korigáló befolyást gyakorolni a oktatók és pedagógusok tanítói munkájára. Ezért mondhatjuk el ugyanazt az oktatásról is, amit a politika területén már az eddigiekben megfigyelhettünk - vagyis, hogy a szakma gyakorlói nem tartottak lépést a társadalmi és közösségi igények fejlődésével valamint az ezekből kisarjadt eszmeterjesztés illetve népszerűsítés legmodernebb módszereivel. Ha ez az állítás tényleg igaznak bizonyulna a jövőben, akkor elengedhetetlen hogy a tanítók látókörének a kiterjesztése illetve ezen hozzáállásuk korigálása minél előbb megkezdődjön pedagógiai képzésük során. Hisz, ha a tanító nem látja tisztán a nyilvánosság és a terjeszteni kívánt eszme közötti pozitív, befogadást szorgalmazó kapcsolat természetét, akkor a nyilvánosság sohasem fogja elfogadni a terjeszteni kívánt eszmét illetve gondolatot.

Egy alapvető pedagógiai képzés tehát a továbbiakban magába kéne hogy foglalja az ilyen irányú képzést is, hogy a tanító ráeszméljen munkájának kettős szerepére: arra, hogy oktatóként de propagandistaként is fontos szerepet vállalhat a közeli közössége de a széleskörű társadalom formálásában is egyaránt.

Másodsorban pedig, amiért a nyilvánosság és az oktatás között ilyen mértékű szakadék tátong a pedagógus közvetlen, a pedagógiai kiképzésétől független, mentális hozzáállása is hozzájárul, hisz ő, legyen szó egyszerű iskolai tanítóról vagy egy egyetemi előadóról akár, az iskolán és a tantermen kívüli világot teljes mértékben figyelmen kívül hagyja munkájának végzése során. Ezzel pedig egy igen nehezen áthidalható pszihológiai akadályt állít saját munkálya elé, mégha akaratlanul is. Vagyis az egyszerű tanítónak napjainkban egy olyan külvilággal kell szembesülnie amely olyan célok elérésére helyezi a hangsúlyt amelyek a tanító számára teljesen idegenek. Ezt pedig csak még tetézi az a tény, hogy ugyanezek a pedagógiában dolgozók mennyire alulfizetettek is jelenleg. Ezen, a tanító számára idegen elvárások alapján mérve pedig, elkerülhetetlen hogy ne alakuljon ki a tanítóban egy kisebbrendűségi érzés, az iránt ahogyan közvetett környezete de akár közvetlenül a tanítványai is oly nagyra becsülik hozzá képest a mai társadalmunkban oly sikeres üzletembereket illetve azokat a politikusokat amelyek képesek voltak felvenni a lépést a mai modern kor társadalmi elvárásaival. Ily módon lehetséges a tanító elnyomottá és kívülállóvá válása a mai társadalmunkban. És ahogyan a dolgok állnak, ezzen hátráltató körülményt a külvilág képtelen befolyásolni, ezért ennek a leküzdését teljes mértékben csakis a tanító vállalhatja magára.

Erre a változásra pedig csakis azáltal lenne esély ha a pedagógusokban tudatosulnának a növendékeik személyi jellegű oktatásának hiányosságai illetve a nyilvánossághoz való viszonyulásuknak a kezdetlegességei. Ez pedig csakis egy olyan tisztán definiált propaganda által lehetséges amely rávilágítana a pedagógus illetve a pedagógusképzés ezen hiányosságaira, hogy az oktatási rendszer végre megerősíthesse szűkebb közösségét de a tágabb társadalmi rétegeket is működésének illetve munkájának pozitív hatásainak helyénvalóságában. Azon propaganda mellett amely főleg az egyéni tanítókra és pedagógusokra helyezi a hangsúlyt, egy másik féle propagandára is szükség van amely az oktatói szakma egészére összpontosítana. Hisz, ha a szakma egésze nem képes erre az önerőből való felemelkedésre, akkor előbb vagy utóbb szembesülni fog a kiemelkedő tehetségek egyre növekvő hiányával.

Azonban azzal is tisztában kell lennünk, hogy kizárólag a propaganda még nem képes az oktatási rendszerünk ezen hiányosságait teljes mértékben kiküszöbölni. Vannak olyan tényezők is, mint pl. az alacsony bérezés vagy a már nyugdíjba vonult pedagógusokról való nem megfelelő szintű gondoskodás, amelyek ugyancsak hozzájárulnak még a szakma egészének ezen negatívumaihoz. Azonban lehetséges lehet, egy a mostani korszellem felfogására épülő inteligens apellálás által befolyásolni ezt a közoktatásról kialakult közömbös illetve negatív hozzáállást. Ebből kifolyólag pedig kialakulhatna egy olyan gondolkodásmód is akár, amely pl. az oktatásügyben dolgozók béremelését elősegítő intézkedések foganatosítására hívhatná fel a nyilvánosság figyelmét.

Az amerikai oktatásügyi intézmények számos módon kezelhetik pénzügyi nehézségeiket. Vannak intézmények amelyek az éves költségvetésüket fedező pénzügyi forrásokat az állami törvényhozástól kapják de vannak olyanok is amelyek magánfinanszírozás illetve adományozás által fedezik kiadásaikat. Léteznek más típusú oktatási intézmények is, mint pl. a vallásos beállítottságú iskolák, azonban a felsőoktatás döntő hányadát az előzőekben már imsertetett privát és állami oktatási szektor uralja.

Egy államilag finanszírozott egyetem pénzügyi költségvetését tehát egy állami szervezetnek kell mindenféleképp jóváhagynia amit viszont a nyilvánosság választ meg demokratikus úton. Ebből kifolyólag pedig kijelenthetjük, hogy elméletileg az egyetem pénzügyi költségvetési terve olyan arányban lesz engedélyezve és finanszírozva amilyen mértékben a nyilvánosság vagyis a szavazók is jónak és helyénvalónak látják az egyetem általános működését illetve közösségi formáló erejét vagyis az egyetem működésének felvirágzása közvetlenül is összefügg azzal amilyen közvélemény uralkodik a kérdéses egyetemről vagy oktatási intézményről.

Az állami egyetem tehát, szerencsétlen helyzetben találhatja magát, ha annak igazgatója nem képes ezt a nyilvánosság felé irányuló feladatot megfelelően ellátni, vagyis felvenni a propagandista szerepét aki a megfelelő színben képes bemutatni az egyetem munkájának és működésének minden egyes részletét a nyilvánosság előtt. És mégis, ha az egyetem vezetősége túl nagy hangsúlyt fektet erre a szempontra, vagyis arra, hogy mindig és minden körülmények között az elvárt képet mutassa magáról, annak érdekében hogy maximalizálja az államtól kapott támogatását, akkor ez az egyetem oktatási színvonalának a romlását fogja elkerülhetetlenül előidézni. Az állam meggyőzése válik elsőszámú céljává, nem pedig maga az oktatás, amit valójaban kellene hogy csináljon. Ez pedig hosszú távon nem fog jót tenni az egyetem nyilvános képével sem, mert a nyilvánosság számára az egyetem politikai eszközzé fog lealacsonyodni, amely mindig az aktuális politikai hatalom kedvét keresi, annak érdekében hogy saját pénzelését maximalizálhassa. Ha pedig az egyetem elnöke a nyilvánosságot és a politikust is megfelelően tudja dominálni egyidőben, akkor lehet az egyetem vezetői pozíciója már nem jelent kihívást az elnök számára vagyis mondhatjuk, hogy kinőtte azt.

A nem államilag támogatott oktatási intézményeknek vagyis a magánegyetemeknek is hasonló nehézségekkel kell szembesülniük. Ezek a magánegyetemek általában tehetős magánszemélyek támogatásától függnek, akik vagy hatalmas iparmágnások vagy egyéb tehetős személyek, olyan személyes célokkal amelyek csak kevéssé keresztezik a támogatott egyetem oktatási céljait és kitűzéseit. Ez az alapján állapítható meg, hogy pl. napjainkban a sikeres üzletember gyakran kritizálja akár a leghíresebb egyetemeket is azért hogy az túl nagy hangsúlyt fektet az elméleti oktatásra a gyakorlati oktatást pedig elhanyagolja. Az átlagember azt hihetné, hogy ezek az egyetemi donorok az egyetemek teljes mértékű gyakorlati specializálódását kívánják előtérbe helyezni, ami az esetek döntő többségében inkább ütközik a kérdéses egyetemek általános oktatási terveivel és érdekeivel.

Jelenleg tehát, az a rendellenes helyzet van kialakulóban, miszerint az egyetemek és egyéb oktatási intézmények olyan embereket illetve közösségeket próbálnak meggyőzni saját működésük helyénvalóságáról, anyagi támogatást remélve ezért cserébe, akik számára ezen egyetemek oktatási céljai rendkívül idegenek. Kudarcra ítélt illetve kevésbbé sikeres szakemberek (pedagógusok) próbálják meggyőzni a jelenlegi társadalmunkban legsikeresebbnek mondható egyéneket (üzletembereket) arról, hogy olyan célokba fektessék pénzüket amelyeket ők maguk nem tartanak helyénvalónak. A pedagógusok akik megvetik a pénzt, pénzért könyörögnek olyan embereknél akik viszont istenítik azt.

Nagyon úgy tűnik, hogy ezen magán oktatási intézmények jövőbeli sorsát az ezen erők közötti egyensúly fogja nagyban meghatározni, úgy hogy az oktatásbeli célokra és a magáncélokra is egyforma hangsúly legyen fektetve.

Az egyetemnek tehát mindenféleképp el kell nyernie a nyilvánosság támogatását, ha fenn akarja tartani saját működését. Ha a lehetséges adományozó közömbös az egyetem céljaival kapcsolatban, akkor a nyilvánosság pozitív megítélése ugyanezzel kapcsolatban, nagy hatással lehet erre a közömbös véleményre. Ha viszont az adományozó nem reális célok elérésére próbálja rákényszeríteni az egyetemet támogatásáért cserébe, akkor is a nyilvánosság megnyerése által lesz képes az egyetem megtartani a támogatást ugyanakkor saját célkitűzéseit is megfelelően véghezvinni. Ha pedig az egyetem bármelyik csoport befolyásolására túl nagy hangsúlyt fektet, az vagy népámításhoz vagy pedig túlzott sznobizmushoz fog vezetni az egyetem részéről.

Persze ennek a problémának létezik még egy lehetséges megoldása. Egy olyan oktatási propaganda által amely egy országos szintű, általános társadalmi tudatátformáláson keresztül, lehetségessé tehetné egy olyan eddig még nem létező társadalmi osztály felélesztését, amely a társadalmi tudatosság egy következő szintjével rendelkezne és ezt be is tudná vetni különböző társadalmi célkitűzések elérése érdekében. Ilyen tudatossággal rendelkező egyének már vannak, mint pl. Julius Rosenwald, V. Everitt Macy, John D. Rockefeller, Jr. vagy pedig a valamikori Willard Straight.

Ami a nyilvánossággal való sokkal jelentősebb kapcsolatba lépést illeti valamilyen inteligens propaganda által, azt már számos oktatási intézmény meg is tette napjainkra. Ennek a propagandának egy, a gyakorlatban is alkalmazott módszere, hogy az egyetemek közösségeik felé különböző egyetemi híreket szolgáltató sajtóirodákat nyitottak. Ezek az irodák pedig évenként ülésező egyetemek közötti kapcsolatteremtésre szolgáló közösségeknek adtak életet, amelyeken az egyetemi közösségek meg tudják egymással beszélni problémáikat és azt hogy ezekre milyen megoldásokat találtak. Ezek a problémák felölelik a végzősök továbbképzését illetve munkavállalási lehetőségeit, a jövőbeli egyetemisták informálását arról hogy milyen egyetemeket tudnak választani továbbtanulásuk érdekében, a kollegialitási szellem fenntartását különböző sportesemények megszervezésén keresztül, a különböző egyetemi karokon folyó tudományos kutatómunka ismertetését és népszerűsítését, hogy az abban érdekelt egyének tisztában legyenek az egyetem lehetőségeivel, illetve az egyetem működésének általános bemutatását és népszerűsítését, a köz- és magántámogatás elnyerése céljából.

Ezen irodák közül már majdnem 75 áll kapcsolatban az Amerikai egyetemi sajtóirodák szövetségével, beleértve a Yale-i, Wellesley-i, Illinois-i, Indiana-i, Wisconsin-i, Western Reserve-i, Tufts-i és California-i egyetemeket. Havi két alkalommal adnak ki egy kiadványt amelyben tájékoztatják a szervezet tagjait az aktuális fejleményekről. A szövetség munkájának a fő célja a részt vevő egyetemek erkölcsi rendjének a fenntartása úgy hogy egyúttal a korabeli újságírói előírásoknak és elvárásoknak is megfeleljen.

A Nemzeti Oktatásügyi Szövetség és még néhány hasonló szervezet is hasonlóképp egyértelműen saját propaganda segítségével próbálja terjeszteni és népszerűsíteni a mai oktatásügy helyzetét és problémáit. Persze az letagadhatatlan, hogy az ilyen fajta propaganda sem lehet teljesen önzetlen, hisz annak egyik fő mellékhatása a tanárok és az előadók anyagi helyzetének a fellendülése. A néhai McAndrews neve és munkássága is ezt bizonyítja, vagyis hogy vannak még olyan oktatási intézmények ahol a tanároknak nem előjoguk a teljes oktatásügyi szabadság, legalább is nem következmények nélkül, valamint más oktatási intézményekben a tanárok egyértelműen politikai illetve vallási hátterük alapján kapnak tanári állást, minden más pedig másodlagos. Ha valamilyen gondosan megtervezett és kivitelezett propaganda szembesítené a nyilvánosságot ezekkel az oktatásügyi problémákkal és nehézségekkel, akár nemzeti szinten is, biztosan hogy számítani lehetne az ezek javítását célzó törekvések iránti nyilvános követelésre.

A különböző felsőoktatásügyi problémák pedig sokkal szerteágazóbbak és zavarbaejtőbbek attól mint azt valaki gondolná. Az egészségügyi egyetemek gyógyszerész karán pl. az egyik napirenden levő probléma az hogy a patika, többé nem csak egy hely ahol gyógyszereket lehet beszerezni, hanem attól sokkal több. Az egyszerre, szóda és mindenféle üdítőitalt árúsító pont, ebédlőpult, könyvelárúsító hely valamint majdhogynem egy kisebb kiskereskedés ahol sok alapvető termék megvásárolható. Az egyetem felismeri a gyógyszertár ilyen értelemben vett pozitív anyagi vonzatát, azonban mégis úgy látja, hogy ez nem elég kielégítő a gyógyszertár hosszútávú működtetése szempontjából.

A Cornell-i Egyetem is ráébredt arra, hogy a jelentős magánadományok nagyon ritkák. Hogy miért? Azért mert a nyilvánosság azt hiszi hogy az egyetemek általában állami intézmények és hogy támogatásuk is már eleve államilag megoldott.

Számos vezető egyetemünk arról is meg van győződve, hogy az egyetemek tudományos kutatómunkájába nem csak zárt közösségeket kellene beavatni hanem abba a nyilvánosságot is be kellene vonni, legalább is ott ahol ez hasznos lehet és olyan formában, hogy azt a laikus is megérthesse. Erre a Harvard az egyik példa.

"Nem is olyan régen," - írja Charles A. Merrill a Personality című lapban, "egy bizonyos harvardi professzor uralta számos újságlap címsorát. Több napon át nem lehetett olyan újságot találni a nagyvárosokban, amely ne írt volna legalább egyszer a kérdéses professzorról és az ő szakmai sikeréről."

"A professzor épp visszatért Yucatan-ból, ahol tudományos kutatómunkájának végzése közben sikerült megfejtenie az ősi maják Vénusz naptárának a titkát. A naptár működésének kulcsára talált rá és arra hogy a kérdéses naptár segítségével a maják hogyan tudták pontosan követni az idő múlását, akár évezredeken keresztül is. A maják korában uralkodó csillagállás és a modern csillagászati tudás összevetése után, felfedezte azt a meghamisíthatatlan összefüggést amely a maják által használt időszámítás és a Vénusz bolygó i.e.-i VI. századbeli pozíciója között állt fenn. Így ért el hirtelen egy 25 századdal a korunk előtt virágzó amerikai civilizáció olyan magaslatokat a nyilvánosság szemében amilyet ez előtt kétség kívül még nem volt képes sohasem elérni."

"Visszatekintvén arra, hogy a professzor felfedezését hogyan mutatta be a sajtó, nos egyetlen jelző jut eszembe ami a szenzációhajhász. Ha a sajtóbemutatás a professzoron múlt volna, valószínűleg sohasem jelentek volna meg róla ilyen cikkek, legfeljebb néhány szabatos és szigorú szaklapban és a professzor megjegyzései és nyilatkozata olyan formában biztosan hogy érthetetlen hieroglifákként hatottak volna a köznépre vagy bárkire aki olvasta volna őket."

"A hír népszerűsítése és a nyilvánosság számára emészthetővé tétele egy bizonyos fiatalember érdeme volt, akit James W. D. Seymour-nak hívtak."

"Sok embert sokkolni is fog a tény," - adta még hozzá Mr. Merrill - " de Amerika szerte, már számos tudományos kutatóintézet és egyetem is alkalmaz publicitási ügynököket ugyanúgy ahogyan ezt a vasúti, a mozgófilmgyártó és egyéb társaságok valamint a különböző politikai pártok is megteszik már egy jó ideje..."

"...Sőt alig találunk olyan egyetemet országunk területén amely ezt már most ne tette volna meg, persze az egyetem vezetőségének a hozzájárulásával. Publicitási irodát tartanak fenn saját vezetőséggel és alkalmazottakkal, akiknek az a fő feladatuk, hogy barátságos kapcsolatot építsenek ki a sajtóval, a sajtón keresztül pedig a nyilvánossággal."

"Ez az újfajta vállalkozás régi tradíciókat vesz semmibe és mégis a régen működő oktatási intézményekben ez számít a legújabb vívmánynak. Az ősi tudományos társaságok alapvető dogmáját sérti miszerint a kolostori elzártság a virágzó tudományos élet egyik legalapvetőbb építőköve. Ez abból látszik, hogy a régi egyetemek mennyire betegesen ragaszkodtak a külvilágtól való elzártságukhoz."

"Az egyetemek ugyancsak megvetve viszonyultak a külvilág minden fajta közeledéséhez. Lehet, bizonyos eseményekbe bevontak kívülállókat is, mint amilyen mondjuk az egyetemi év nyitóünnepélye lehetett, azonban ez mind csak felületes kapcsolat volt."

"Napjainkban, ha egy újságíró interjút szeretne készíteni egy harvardi professzorral, csak az egyetem információs titkárát kell felhívnia, aki mindent készségesen meg fog szervezni számára. Nyilvánosan, persze a Harvard még mindig viszolyog a Publicitási igazgató címtől, azonban ez a titkár az a publicitási ügynök aki vezeti az egyetem publicitási irodáját és aki felel a nyilvánossággal való kapcsolatok fenntartásáért. És nem meglepően, ő az akinek a munkája egyre nagyobb jelentőséggel bír az egyetem életében."

Lehet, hogy új elgondolásnak számít az, hogy az egyetem igazgatója törődjön azzal, hogy a nyilvánosság előtt milyen mentális kép uralkodik az egyetemről és annak működéséről. És mégis az igazgató munkájához az is hozzátartozik, hogy gondoskodjon az egyetem megfelelő közösségi képéről valamint arról is hogy az egyetem beváltsa a hozzá fűzött elvárásokat mind kultúrális mind pedig pénzügyi szempontból.

Ha ezt nem tudja teljesíteni akkor annak két lehetséges oka lehet: vagy a nyilvánossággal való kapcsolattartása volt helytelen illetve kiegyensúlyozatlan; vagy pedig maga az egyetem tehet a kialakult helyzetről. A nyilvánosság lehet hogy elferdült képet kap az egyetem működéséről, amit a publicitási irodának kell korigálnia; de az is lehet, hogy a valós képet látja a nyilvánosság, ekkor viszont az egyetem működésén kell változtatni. Mindkét eset kezelése hozzátartozik a publicitási titkár munkaköréhez azzal, hogy az első talán szorosabban kötődik hozzá.

A Columbia Egyetem is nemrég nyitott egy latin nyelveket népszerűsítő szakot, aminek a nyitóünnepségén még az olasz kormány fontosabb képviselői is jelen voltak. Az egyetem ezzel akarta kinyilvánítani a latin nyelvek iránti tiszteletét és elkötelezettségét. Évekkel ezelőtt pedig a Harvard is hasonló lépésre szánta el magát, amikor megalapította Germán Múzeumát, amelyet Poroszország hercege, Henry nyitott meg egy ünnepélyes ceremónia keretein belül.

Számos egyetem szervez még különböző kurzusokat is amelyek célja ugyancsak az, hogy közelebb hozzák a nyilvánosságot az egyetem munkájához. De hogy egy másik példával éljünk, ezek a kurzusok lehetnek negatív hatással is a közvéleményre, ha azok túlságosan tudományosak vagy pedig hanyagolják a gyakorlatiasságot amellyel a legkönnyebb meggyőzni a hétköznapi embert. Ilyen esetekben a publicitási igazgatónak arra kell törekednie, az egyetem működésének korlátain belül természetesen, hogy az egyetem a kurzust a nyilvánosság elvárásaihoz igazítsa, vagyis hogy a várt pozitív benyomás ne maradjon el a nyilvánosság részéről.

Lehet, az az általános vélemény az uralkodó miszerint az egyetem kutatómunkájának legalább 80 százaláka posztgraduális kell hogy legyen, ez azonban elidegenítőleg hathat a nyilvánosságra. Abban az esetben ha ez nem igaz akkor az egyetemnek nagyobb hangsúlyt kell fektetnie a diplomálás előtti hallgatói tevékenységek nyilvános bemutatására és népszerűsítésére.

De másrészről, ha ez tényleg igaznak bizonyul akkor az egyetemnek a legtöbbet kell kihoznia ebből a tényből. Az egyetem vezetőségének arra kell törekednie, hogy az egyetem munkásságát minél jobb fényben tüntesse fel, főleg akkor ha az közvetlenül is hozzájárul a közjó fenntartásához. Vegyünk egy egyetemi kutatóutat a bibliai földekre, amely önmagában még nem hangzik hangzatosan, azonban ha mondjuk az utazás hozzájárult valamelyik bibliai kinyilatkoztatás alátámasztásához, potenciálisan a nyilvánosság nagy hányadának a figyelmét megragadhatja. Vagy a zoológiai szak lehet éppen valamilyen baktériummal kapcsolatban végzi kutatómunkáját amely nem vonható kapcsolatba egyetlen emberi betegséggel sem, azonban maga az a tény hogy egy bacilus után folyik a kutatás, tálalható úgy a nyilvánosság felé, hogy maga a kutatómunka bemutatásának a módja ragadja meg a nyilvánosság figyelmét.

Ugyanakkor számos egyetem csatlakozott ahhoz a trendhez is, hogy saját fakultánsait kölcsönzi bizonyos közösségi események megszervezéséhez. Ennek példája a Cornell-i egyetem amely Wilcox professzort adta segítségül a népszámlálás előkészítéséhez. A Yale pedig Irving Fisher professzornak engedélyezte hogy segédkezzen bizonyos nyilvános pénzügyi kérdésekben.

Erkölcsi szempontból persze, bármiféle propaganda ugyanúgy viszonyul az oktatásügyhöz is mint az üzleti világhoz vagy pedig a politikai élethez. Lehetőség van arra hogy visszaéljenek vele. Intézményeket oly módon tüntethet fel a nyilvánosság előtt ami nem feltétlenül felel meg a valóságnak. Ezen visszaélések ellen pedig nincs és nem is lehet sohasem abszolút garancia.
