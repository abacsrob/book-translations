V. A vállalati szféra és a nyilvánosság

Az elmúlt néhány évtized során a nyilvánosság és az üzleti szféra közötti kapcsolat fokozatosan egyre közelibbé vált és az üzleti élet ma a nyilvánosságra már úgy tekint mint szövetségesére. Ennek számos oka van, amelyek némelyike gazdasági indíttatású de mindenek előtt az is, hogy a nagyvállalatok végre ráeszméltek arra, hogy a közvélemény ereje mekkora potenciált rejt magában, saját üzleteik továbbfejlesztése és bevételük növelése céljából. A vállalati szféra elsődlegesen arra jött rá, hogy a nyilvánossággal való kapcsolata nemcsak termékeik gyártását és forgalmazását kell kötelezően hogy felölelje, hanem egyidőben üzleti vizióját és saját közimidzsét is képes haszonná, sőt mi több bevétellé változtatni e kapcsolaton keresztül.

20-25 évvel ezelőtt az üzleti élet szigorúan arra törekedett hogy teljesen elszigetelje saját működését a nyilvánosságtól. Az erre való reakció volt az amit ma csak szenzáció- és botrányhajhász időszakként jellemeznek, amikor is számos titkos üzleti malverzáció és félrelépés lett leleplezve a nyilvánosság előtt. Az erre való széleskörű közfelháborodásra, a nagyvállalatok abban az időben még úgy válaszoltak, hogy ahhoz, hogy hogyan kezelik saját üzleti ügyeiket, senkinek semmi köze nincs. Viszont, ha ma lezajlódna ugyanez a folyamat, akkor a nyilvánosság biztosan nem elégedne meg csakis a közfelháborodás kinyilvánításával, hanem olyan törvények és előírások megszavazását harcolnák ki, amelyek a kérdéses vállalatokat, mind a legenyhébb esetben is válságba sodornák. Mára azonban ugyanez az üzleti szféra teljesen tudatába került annak, hogy mire is képes a nyilvánosság és ebből az üzleti tudatosságból, mára már egy teljesen egészséges együtműködés fejlődhetett ki.

A nyilvánosság és az üzleti világ közötti egyre szorosabb kötődés ugyanakkor az egyre növekvő tömeggyártás által feltámasztott kereslet okozata is egyidőben. Ez a tömeggyártás pedig csak akkor lesz kifizetődő ha állandó fejlődésének semmi sem szab gátat - vagyis, ha mindig több és több árút sikerül eladni és ezt semmi sem akadályozza. Ennek eredményeként, amíg mondjuk száz évvel ezelőtt, a kis- és családi vállalkozások idejében, a kereslet teremtette meg a kínálatot, addig ma már ez nem elégséges hanem a keresletet mesterséges úton, propaganda által kell létrehozni sőt fokozni. Egyetlen üzem, amely mondjuk képes ellátni egy egész kontinenst egy bizonyos termékkel, nem ülhet ölbe tett kézzel addig, amíg az általa gyártott termék iránt feléled az általános érdeklődés; állandó kapcsolatot kell ápolnia a piaccal amely vevő lenne termékére, akár reklámok akár bármilyen más fajta propaganda által, annak érdekében hogy biztosítsa terméke iránt az állandóan növekvő keresletet amely egymagában képes fenntartani működésének profitabilitását. Ennek megvalósulása érdekében ugyanakkor egy sokkal összetettebb árúdisztribúciós rendszerre is szüksége van. Végső soron, azonban mégis a vásárlók megteremtése az ami a legnagyobb kihívást jelenti egy ilyen vállalkozás számára manapság. Nem elég ha ért saját termékének előállításához és forgalmazásához - tisztában kell lennie a vásárlói piacának felépítésével, viselkedésével, előítéleteivel és mindezek motivációival is.

A reklám és a hirdetés tehnikáinak folyamatos fejlődése is ugyancsak hozzájárul ehhez, az állandó vállalati fejlődés folyamatához - manapság sokkal nagyobb számú közönség szólítható meg az új módszerek segítségével és hatékonyságuk is egyre jelentősebb. A manapság kiadott napi- és hetilapok példányszáma néhol a milliót is meghaladhatja és a modern reklámszakember módszerei is amellyel vonzóbbá és meggyőzőbbé tesz egy hirdetést egyre kifinomultabbak. A mai vállalkozásoknak tehát, a sikeresség érdekében, egyidőben több millió potenciális vásárlóval kell tudnia fenntartania a kapcsolatot.

Egy másik modern jelenség, amely még befolyásolja a nagyvállalatok működését, az az új fajta vállalati versengés, amellyel a különböző nyilvános vállalatok versengenek egymás között a minél nagyobb piaci részesedésért. Amikor, mondjuk egy szappangyártó azt állítja termékéről, hogy az segít megőrizni a fiatalságot, nyilvánvaló hogy ezzel az állításával a nyilvánosságot közvetlenül igyekszik befolyásolni, hogy minél nagyobb haszna legyen ezen a termékén - ez a befolyásolás azonban, főleg ha sikeres, az egész üzleti világra kihatással lehet, mondjuk úgy hogy ezentúl mindenki ezt a szappant fogja csak vásárolni a különböző más fiatalító krémek és egyéb készítmények helyett. Vagy amikor egy fémbútorokat készítő gyár arról próbál meggyőzni reklámaiban, hogy az általa gyártott fémbútorok sokkal kitartóbbak mint mondjuk a fából készült bútorok, azzal az egész akkori generáció ízlését és szokásait próbálja meg átformálni. De mindenféleképp, minden vállalkozás első számú célja mindig az hogy emberek millióit győzze meg termékei és az általa nyújtott szolgáltatások felsőbbrendűségéről, csakis azért hogy profitabilis maradhasson a piacon.

Az állítás tehát, miszerint az üzleti világ sikeressége egyre jobban függ saját közmegítélésétől, megvalósulni látszik. Az Amerikában befektetett tőke szüntelen gyarapodásával, a nagyvállalatok száma is folyamatosan növekszik, de a vállalatalapítás mellett a vállalat kibővítésének és állandó fejlesztésének fenntartása is fontos szempont ezért a vállalat vezetőségének minden pillanatban tisztában kell lennie a közvélemény feléje támasztott elvárásaival. A vállalatnak úgy kell kifejeznie saját működési politikáját, hogy azt a közvélemény megértse és támogassa. Bármilyen szemszögből is lássa a nyilvánosság, legyen az egy város vagy akár az egész nemzet, imidzsét olyannak kell mutatnia amely biztosítja a közvélemény működése iránti állandó támogatását.

Egy olajtársaság például, amely megérti és átlátja üzletének a közjóra való számos lehetséges kihatását, a minőséges olaj mellett, elfogadható, sőt példaértékű munkaerőpolitikát kell nyújtania alkalmazottai számára is. Vagy a bank, amelynek nemcsak a vezetősége a lehető legalaposabb és legkonzervatívabb, hanem alkalmazottai is tisztesen és elvártan viselkednek mind a bank ügyfeleivel mind pedig magánéletükben egyaránt. Vagy a ruhabolt amely már épületének építési stílusában is tükrözi azt az egyediséget amely az általa kínált ruházat fő jellemzője is egyben. Vagy a sütöde, amely rendkívüli higiéniát garantál a kuncsaftjai számára, nemcsak az előállítási folyamataiban hanem kiszolgálási és házhozszállítási szolgáltatásaiban is egyaránt. Vagy az építkezési vállalkozás amely amellett, hogy ügyfeleinek teljes körű minőségi és biztonsági elvárások teljesítését garantálja a kivitelezett épületekben, alkalmazottainak is teljeskörű egészségügyi ellátást biztosít bármiféle munkahelyi baleset esetében. Bármikor, amikor egy vállalat működésével átlépi a közvélemény elvárásai által megszabott keretet, azt a nyilvános kapcsolataiban is tükröznie kell és tájékoztatnia kell a nyilvánosságot, lehetőleg úgy hogy eredeti céljait is még meg tudja valósítani.

Ahogyan a termelési vezetőnek is ismernie kell a gyártási folyamat minden részletét, úgy a gyár PR ügynökének is tisztában kell lennie a piac minden fintorával és a felbukkanó problémákat e szerint kell tudnia kezelnie és elsimítania. Hisz a piacnak vagyis a nyilvánosságnak megvannak a saját követelései, szokásai és elvárásai amiket a háttérből lehetséges csak lassan átformálni, azonban a velük való nyílt ellenszegülés végleges lehet egy vállalat és annak működése szempontjából. Egy egész generáció női felét habár képtelenség rávenni a hosszú szoknya viselésére, azonban a divat vezető személyiségeinek megyőzése arról hogy a hátul meghosszabbított estélyi ruha divatos, emberek millióit képes más belátásra bírni. Vagyis a nyilvánosság nem egy alaktalan massza amelyet a vállalatok kedvükre formálhatnak és utasítgathatnak. Az üzleti szférának és a nyilvánosságnak is egyaránt megvannak a saját képviselőik, akiket valahogy közös és mindkét fél számára kedvező megegyezésre kell bírni, hogy legyen értelme ennek az együttműködésnek. A konfliktus és a gyanú egyik fél számára sem jelenthetnek megoldást. A modern üzleti élet ezért mindig arra törekszik hogy mindkét fél győztesként kerüljön ki ebből a kölcsönös együttműködésből. Egy vállalkozásnak ezért is kell mindig elmagyaráznia saját működését és céljait, hogy azokat a nyilvánosság is megérthesse és elfogadhassa.

Az üzleti szféra nem parancsolhat a nyilvánosságnak, de ez fordítva is igaz, a nyilvánosság sem szabhatja meg egy vállalkozás működését. A nyilvánosságnak ugyanakkor értékelnie kell azokat a gazdasági előnyöket amik a tömeggyártás és a modern marketing jóvoltából, megadottak számára, de fordítva az üzleti szférának is tiszteletben kell tartania azt, amit a nyilvánosság elvár tőle és törekednie kell arra, hogy ezeket tényleg meg is valósítsa. A nyilvánosság és az üzleti szféra közötti kapcsolat tehát csakis akkor lehet virágzó és mindkét fél számára elfogadható ha mindkét fél ad is de kap is valamit cserébe.

Pontosan ez az a szügségszerű feltétel amely megteremtette a modern PR szakma szolgáltatásai iránti keresletet. Egy vállalkozás mostmár PR ügynököt fogad, hogy megértesse a nyilvánossággal saját üzleti filozófiáját és céljait, valamint hogy kiderítse a piac iránta támasztott elvárásait illetve követeléseit.

Ezeknek az elvárásoknak és követeléseknek a teljesítése természetesen a legtriviálisabb üzleti változtatásoktól egészen a legszéleskörűbb és mindent felölelő üzleti változások kieszközléséig terjedhet. Lehet, a változó közkereslethez alkalmazkodván, szükség lehet egy termék gyártási folyamatának teljes körű áttervezésére, de az is lehet, hogy a negatív közmegítélést már azzal is meg lehet fordítani, ha az elárúsítók egyenruháján néhány appróbb változtatást ejtenek. Egy ékszerüzlet pl. panaszkodhat arra, hogy vásárlói többségét a polgárság teszi ki, csakis azon okból kifolyólag mert mindig nagy értékű és ezért drága ékszereket tart; ebben az esetben a PR tanácsnok felajánlhatja azt, hogy középkategóriás ékszereket is tartson az üzlet a felsőkategóriások mellett, mégha veszteséges is lenne a lépés. Hiszen lehet hogy ezen, a középkategóriás ékszereket vásárló kuncsaftok egy része pár éven belül tehetősebbé válik és akkor megvan az esély arra, hogy ezek át fognak térni a drágább ékszerek vásárlására. Vagy egy árúház, amely a bevételét szeretné maximalizálni, lehet frissen diplomált eladókat kell hogy alkalmazzon vagy pedig modern művészeket kell hogy felfogadjon, akik vásárlócsalogató kirakatokat tervezhetnének üzlete számára. Vagy a bank amely kirendeltséget szeretne nyitni az Ötödik Avenue-n, de nem elsődlegesen azért mert ott azon nyomban jelentősebb profitnövekedés várná, hanem inkább mert egy ízlésesen berendezett Ötödik Avenue-i részleg még több tehetős ügyfelet fog bevonzani a jövőben irodáiba; és ebből a szemszögből nézve lehet e cél elérésében már egy előzékeny és segítőkész portás vagy a mindig patyolattiszta ügyfélváró helyiség is nagyban segítené a bankot. Mégis a bank e részlegének látszólagos haszna egyből érvényét vesztené, ha mondjuk a bank elnökének a felesége valamilyen személyes botrányba keveredne és erről a nyilvánosság is tudomást szerezne.

A nagy vállalkozások állandóan új módszereket keresnek arra, hogy megértessék üzleti hozzáállásuk pozitívumait a nyilvánossággal. Bármilyen arra megfelelő módon törekszik - legyen az közvetlen reklám, vagy egy sugallt esztétikai üzleti fogás akár - a nyilvánosság teljes körű informálására termékei illetve szolgáltatásai minőségéről és előnyeiről. Egy üzlet amely nagy mennyiségű és olcsó árút szeretne eladni rövid időn belül mindig a termékek árára összpontosít és arra, hogy ezzel a vásárló mennyit meg tud majd takarítani. Vagy egy másik üzlet, amelyik viszont a drága de egyedi termékein szeretne túladni, arra fogja helyezni a fő hangsúlyt hirdetéseiben, hogy ezek a termékek mennyire egyedülállóak és különlegesek és hogy a vásárló mennyire különleges helyzetben van hogy lehetősége van azok megvásárlására.

Ugyanakkor egy vállalkozás nem rejtheti a PR mögé valós működésének részleteit, főleg ha azok befolyással tudnak lenni a nyilvános életre is. Pl. rossz üzletpolitikának számít az, amikor egy üzlet kizárólag felsőkategóriás termékeket hirdet viszont üzleteiben nagyobb részt inkább középárkategóriás termékeket árul és raktárán is főleg az ilyen fajta árúk vannak felhalmozva, hiszen hirdetései így hamis képet festenek üzletei kínálatáról. Egy értelmes PR stratégia nem alkalmazhat túlzó vagy hamis állításokat hirdetéseiben, hanem a célvállalkozás valós céljait kell bemutatnia a nyilvánosságnak. A New York-i Központi Vasúttársaság évtizedekig nem csak vonatai gyorsaságával és biztonságával próbálta eladni szolgáltatásait hanem utasai kényelmét is előtérbe helyezte hirdetéseiben. Nagyon is helyénvaló az a marketing hozzáállás, miszerint ha egy vállalkozást néhány köztiszteletben álló személyiség testesít meg a nyilvánosság előtt, aki a fent említett vasúttársaság esetében egy olyan kellemes és finom modorú úr volt mint Chauncey M. Depew, akkor a nyilvánosság a vállalkozás működését sokkal könnyebben elfogadja és támogatja majd.

A PR tanácsnokok javaslatait illetve tanácsait két általános kategóriába sorolhatjuk aszerint, hogy a vállalkozás melyik részeire összpontosít a kérdéses PR stratégia. Ezek a kategóriák a folyamatos és a célzott PR stratégiák. A két fajta hozzáállást lehet egymástól függetlenül is de egymással párhuzamosan is folytatni.

A folyamatos megközelítés a hosszabb lefutású a kettő közül és általában arra törekszik, hogy a vállalkozás minden kis apró részletét felügyelje és célzottan irányítsa a nyilvánosság folyamatos visszajelzései alapján. A célzott vagy fókuszált hozzáállás pedig a vállalkozás egyetlen sarkos és mégis jelképes aspektusára szokott összpontosítani amelynek célja ezen üzleti aspektus pozitív nyilvános megítélésének fenntartása. Amikor például egy építkezési vállalkozás egy olyan épületet épít amely bármelyik legmagasabb épülettől is magasabb, akkor mondhatjuk azt hogy ez egy fajta célzott PR fogás is egyben és ezt szakzsargonnal nevezik még dramatizálásnak is.

Az pedig, hogy melyik, vagy akár mindkét stratégia bevetése szükséges, csak a vállalkozás teljes körű kivizsgálása után derülhet ki a PR tanácsnok számára.

A célzott megközelítés egyik másik érdekes példáját a zselatin népszerűsítését végző PR kampány szolgáltathatja számunkra. A tej hatékony megemésztését és tápértékkihasználását segíti elő és ezt a Mellon Institute of Industrial Research szakembereinek sikerült először laboratóriumban is bebizonyítaniuk és kimutatniuk. Ezen felfedezés egy olyan kutatómunkát indított be amelynek célja a zselatin további pozitív hatásainak a feltárása és e célból további vizsgálódásokat végeztek kijelölt kórházakba és kutatóintézetekben. Ezen kutatómunkák eredményeképp olyan további, gyakorlatban is hasznosítható következtetések születtek amelyeket fel tudtak használni a táplálkozásipar és az egészségügy területén egyaránt. A lényeg végül is azon volt, hogy a zselatinnal kapcsolatban tett tudományos felfedezések mennyire fellendítették az ilyen fajta kutatómunkákat és azok eredményességét.

Egy eleve nagy vállalkozás mindig arra törekszik hogy még nagyobbá illetve befolyásosabbá váljon. Vállalati egyesítések és monopóliumok létrehozása útján egyre nagyobb a vállalkozás nyilvános kapcsolatainak a száma ez pedig közvetlenül hozzájárul ahhoz, hogy a nagyvállalatok fokozatosan mind nagyobb figyelmet szenteljenek a nyilvánossággal való kapcsolatuk ápolására is.

Ezért is van az, hogy a vállalati kötelezettségek és kötelességek halmaza folyamatosan bővül. Egyrészt a vállalat részvényeseinek tartozik számadással - hisz ennek a csoportnak jogában áll tudni arról, hogy a befektetett tőkéjük jó és hozzáértő kezekben van vagy sem. Egy ilyen vállalat, amely teljes mértékben tisztában van a részvényesei iránti kötelezettségeivel, gyakran küldd nekik tájékoztató jellegű értesítéseket. A forgalmazót, gyakran meghívhatja gyártási üzemébe amelynek költségét ő maga állja, hogy a forgalmazó úgy érezze hogy igenis számít a véleménye a vállalat számára. A vállalat iparága felé is felelőséggel tartozik, abból a szempontból hogy vállalkozása egyik üzleti szakaszában sem alkalmazhat félrevezetést, hisz az az iparág egészéről negatív képet festene le a nyilvánosság előtt. Az elárúsítást végző boltok és üzletek irányába is felelnie kell a felmerülő kérdésekre és meg kell arról is győződnie, hogy a termékei elárúsítói a megfelelő hangnemben festik le a termék előnyeit eladásukkor. És a fogyasztó felé is felelőségét fejezheti ki, nem utolsó sorban azáltal, hogy gyáraiban a megfelelő gyártási körülményeket teremti meg, hogy a végtermékben ne legyen semmilyen kivetnivaló sem. A nyilvánosság pedig, amellett, hogy ő is potenciális vásárlónak számít, a vállalat pénzügyei és a vállalat által biztosított munkakörülmények teljes tudatában képes véleményt formálni a vállalatról és arról, hogy az kiérdemli-e támogatását vagy sem. Egyik vállalatműködési részlet sem lehet túl triviális és jelentéktelen a nyilvánosság számára a szó legszorosabb értelmében. A vállalat elnökének személyisége is fontos lehet e szempontból, hisz lehet hogy pont ő az aki a vállalat értékeit vagy éppen értéktelenségét jelképezi a nyilvánosság számára. Nagy jelentősége lehet annak is, hogy az elnök mely jótékonysági szervezeteket segíti vagy hogy épp melyik civil szervezetekben tag még. Ha vállalata az iparág vezetőjének számít, lehet a nyilvánosság azt is el fogja várni tőle, hogy valamilyen közösségi vezetői szerepet is vállaljon. Egy üzletember tehát így válhat egy közösségi csoport kötelességtudó tagjává. A vállalat ilyen idilli nyilvános képének lefestése pedig egyáltalán nem tartozik a nagy hűhő illetve a félrevezetés kategóriákba, hanem egyetlen célja a vállalat működésének folyamatos támogatása mellett a nyilvánosság pontos és tényszerű informálása is. Vannak olyan üzletemberek akik egyrészt vállalkozásuk elsőrangú vezetői de másrészt a PR szakember szerepét is rendkívüli módon be tudják tölteni saját vállalkozásukban. De az esetek többségében ezt a szerepet hozzáértő PR szakemebereknek kell betölteniük hisz a nyilvánosság viselkedésének és elvárásainak megfelelő ismerete az ő kezükben van.

A nagyvállalatok pedig erre mind jobban ráeszmélnek. Mind gyakrabban alkalmaznak PR szakembereket a nyilvánossággal való kommunikációjuk minél gördülékenyebb és problémamentesebb lefolytatása érdekében. Saját személyes meggyőződésem pedig e területen nem kevesebb, mint hogy a vállalkozás minél nagyobb és befolyásosabb, annál jobban van szüksége ilyen típusú szakemberekre, hogy a nyilvánosság mindig és minden szemszögből a valós képet lássa róla és működéséről.

Az, hogy a nagyvállalatok miért inkább külsős szakembereket bíznak meg a nyilvánosság informálását is felölelő feladatkörrel, azzal lehet összefüggésben, hogy a probléma megoldása ilyen esetekben leggyakrabban inkább közvetett jellegű kell hogy legyen amit lehet egy vállalati belsős ember nem tudna objektívan átlátni. Például amikor a táska- és a poggyászipar próbált meg PR stratégiák segítségével enyhíteni, a róla alkotott negatív közvéleményén, azt a felfedezést tette, hogy a poggyászok kezelésében igen fontos szerepe van a tőlük független illetve külföldi hajó- és vonattársaságoknak.

Ha egy vasúttársaság alkalmazásában álló poggyásszállító munkást ki lehet képezni a csomagok megfelelő kezelésében, hogy gördülékenyebben történjen a csomagszállítás amely kevesebb kellemetlenséget fog okozni a csomag tulajdonosának; vagy ha a gőzhajó kevésbbé korlátozó feltételekhez köti a csomagszállítást, amely egyébként neki magának is csak hasznára vállhat; vagy ha a külföldi kormány enged a poggyászszállítási költségekből; akkor abból a poggyászgyártók is biztosan hasznot csikarhatnának ki.

A problémát végül is, miszerint növelni szerették volna poggyászaik eladását, úgy közelítették meg, hogy meggyőzték ezeket a külső szereplőket hogy számukra is kölcsönösen hasznos lenne az e irányú együttműködés. Ezért a poggyászgyártó társaság PR kampánya nem is közvetlenül a nyilvánosságnak szólt hanem ezeket a külső szereplőket vette célba, hiszen a velük való együttműködés által nagy mértékben enyhült kérdéses probléma.

Ugyanakkor, a poggyásztársaság a nyilvánosságot is megszólíthatja közvetlenül, pl. olymód, hogy megpróbál hatni az utasok öltözködési szokásaira, konkrétan, hogy széleskörű ajánlásokat tesz utasai felé, hogy melyik uticél felé milyen fajta ruházatot érdemes csomagolniuk az utasoknak a lehető legproblémamentesebb utazás érdekében. Ez mondjuk lehet nem fogja közvetlenül növelni a poggyászeladások számát, azonban a nyilvánosság mindenféleképp nagyra fogja majd értékelni ezt a feléje tett gesztust.

A propaganda, alapvetően ha már bemutatásának módjával képes egy hatásos első benyomást tenni célközönségére, akkor az nagyban hozzájárulhat a propaganda végső sikerességéhez is. Egy képzelt egészségtelen kozmetikumok elleni kampány pl., a szappan és az egyszerű törlőkendő gyakori használatát népszerűsíthetné - amelyet logikusan olyan egészségügyi szakemberek támogatnának, akár az egész ország területéről is, akik bátorítanák a nyilvánosságot ezek használatára, a különböző kozmetikumok használata helyett.

Egy közösségi érdekeket szolgáló intézkedés számára a közvélemény megnyerése egyúttal a propagandista ügyfelének egyéni érdekeit is szolgálja. Ez az a kölcsönös egymásra hatás amelyet minden propagandának meg kellene valósítania. Vagyis minden propagandának az ügyfél céljai mellett bizonyos közösségi érdekeket is szolgálnia kellene.

Ugyancsak megbízható PR stratégiának bizonyult annak a cipőgyártó üzemnek a PR kampánya, amely tűzoltók, milicisták, postások és hasonló szakmákban dolgozó munkások számára készített lábbeliket. Rájött arra, hogy ha meggyőzi az ezekben a szakmákban dolgozó munkások feletteseit arról, hogy az alkalmazottaik megfelelő lábbelije mennyiben hozzájárulhat az elvégzett munkájuk hatékonyságához, cipői iránt óriási mértékű keresletnövekedésre számíthat.

Saját üzlete keretében megszervezett egy lábvédő hivatalt, amely tudományosan precíz információkat közölt az ezzel érdekeltekkel, pl. a lábbelik megfelelő jellemzőiről és arról hogy, ezek melyik szakmákban milyen előnyöket jelentenek. Ugyanezeket az elveket természetesen a lábbelik gyártása során mind figyelemebe is vette és az általa gyártott és árúsított lábbelik tényleg megfeleltek ezeknek az előírásoknak. Mindennek eredményeképp a rendőrfőnökök és a tűzoltóvezetők és az egyéb érdekelt hivatalok vezető személyei mind támogatni kezdték ezt a kezdeményezést, amelyből közvetlenül az következett hogy végül tényleg sikerült növelni a lábbelieladások számát.

Ezen kölcsönös haszonelv alkalmazása a termék és a piac közötti kapcsolat fenntartásában majdhogynem a végtelenségig fokozható, már ami a PR szakterületét illeti.

"Nem számít mekkora háttértőkével rendelkezik egy vállalkozás vagy hogy mennyire olcsóak és vásárlóbarátok a kínált szolgáltatásaik, ha a vállalkozás működését nem támogatja a közvélemény akkor az hosszú távon biztosan, hogy bukásra van ítélve." Ez Samuel Insull véleménye, aki országunk egyik vezető vasútmágnása. A néhai Judge Gary is, aki az Egyesült Államok Acélműveinek vezetője volt, is ugyanezt a véleményt osztotta: "Csakis miután a közvélemény az oldaladra állt, vághatsz bele az építő jellegű vállalkozásterjeszkedésbe. Nagyon gyakran és nagyon sokan azt hiszik, hogy ennek hiányában is sikerre vihetik vállalkozásukat de csak később eszmélnek rá, hogy mekkorát tévedtek valójában."

A nyilvánosság napjainkban már nem néz olyan gyanakvóan a nagyvállalati szférában egyre gyakoribb vállalategyesítésekre, mint ahogyan azt a közelmúltban tette. Ugyanakkor megveti a Szövetségi Kereskedelmi Bizottság még ma is néha előforduló a vállalati szférára vonatkozó cenzúráját. Olyan vállalati törvényeket harcolt ki amelyek nem hátráltatják a társadalom gazdasági fejlődését, mégha az a vállalkozás érdekei ellen szól is. A kormány engedélyezte az olyan hatalmas egyesülések és nagyvállalati szövetségek létrehozását amelyekre a közelmúltban nem volt még példa, hiszen a demokratikusan megválasztott kormány tükrözi az őt megválasztók véleményét. Az országos befolyással bíró vállalkozások megléte így lehetségessé vált, de csak azon az áron, hogy a közjó javát is szolgálják egyidőben. Sok millió kissvállalkozás úgy néz ezekre az óriásvállalatokra mint barátságos óriásokra, mert hatásuk az ő működésüket is serkentik, főleg mivel ezek a nagyvállalatok segítik a tömeggyártás fejlődését ami pedig kölcsönösen hajtja az általános fogyasztói igények növekedését is.

Ezt az általánosan pozitív hatást, a propaganda eszközként való széleskörű bevetése is nagyban segítette. Azonban ha úgy nézzük ehhez nem kizárólag csak a közvélemény meggyőzése és támogatásának megnyerése járult hozzá, hanem a vállalati szféra működésének alakítása is. Egy cementgyártó vállalat pl. lehet ingyenes alapon működik együtt a nemzeti útkiépítő bizottsággal hogy laboratóriumot tartson fel a kiépült utak folyamatos és nyilvános minőségi tesztelése céljából, nem utolsósorban a közvélemény támogatásának fenntartása miatt. Vagy egy gázszolgáltató cég, amely lehet ingyenes főzési tanfolyamokat tart, abból a célból, hogy szolgáltatásai híre minél nagyobb körben terjedhessen el.

De azt elvárni, hogy a nyilvánosság mostmár az idők végezetéig megmaradjon e szövetségesi szerepében a nagyvállalatok felé, elhamarkodott és egyenesen esztelen lenne. W. Z. Ripley mutatott rá nem is olyan rég, aki egyébként a Harvardi Egyetem egyik nevesebb professzora valamint a nagyvállalati élet egyik elismert szakembere is egyben, a nagyvállalati szféra működésének olyan pontjaira amelyek a közeljövőben nagyban alááshatják a közvélemény iránta tanúsított támogatását. A nagyvállalati részvényesek hatalmának gyakran illuzórikus jellegét és a nagyvállalatok nyilvános pénzügyi bevallásainak sokszor félrevezető modorát emelte ki leginkább, amellyel az utca embere legtöbbször nincs egyáltalán tisztában. Vagy azt, hogy a nagyvállalatok többségét olyan csoportok irányítják amelyek könnyedén semlegesíthetik a részvényesek sokszor látszólagos hatalmát, vagy azt hogy ugyanezek a nagyvállalatok mennyire hatásosan képesek megakadályozni a nyilvánosság informálását a vállalati konszern valós piaci helyzetéről, ha ez érdekükben áll.

Továbbá, nem számít mennyire pozitív a közvélemény támogatása, a különböző közintézmények bármikor könnyedén áldozatául eshetnek a nyilvánosság hirtelen támadt elégedetlenségének és ezért ezen intézmények minden pillanatban rendkívüli körültekintéssel kell hogy kezeljék a nyilvánossággal fenntartott kapcsolataikat. Az ilyen köztulajdonban lévő vállalatok és intézmények mindig is ki lesznek téve ennek a közvélemény általi óriási befolyásolhatóságnak, ami a közvélemény szerint igenis jogos, hiszen a Ripley professzor által említett erők mindig is ott lesznek a háttérben és ezért kell ezeknek a vállalatoknak igen nagy körültekintéssel bánniuk a közvéleménnyel való kapcsolataikkal.

A PR tanácsnoknak pedig a közhangulat ezen ingadozásait előre kell látnia és megfelelő tanácsokkal kell ellátnia ügyfelét azzal kapcsolatban, hogy ezeket a negatív trendeket a vállalat maximálisan tudja enyhíteni vagy azáltal, hogy megpróbálja meggyőzni a nyilvánosságot félelmei és tartózkodásai alaptalanságáról vagy pedig azáltal hogy ügyfelét olyan intézkedések megtételére sarkallja amelyek ezen negatív közvélemény okait igyekszik minél hatásosabban megszüntetni. Ezen a ponton pl. egy közvéleménykutatás megszervezése lenne az egyik lehetséges módja a vállalkozás számára kedvezőtlen közhangulat okainak a pontos felderítésére. A helyzet azon aspektusainak a megvilágításával, vagyis hogy a nyilvánosság kritikája mennyire alapul előítéletek vagy berögzült közösségi szokások érzelmi ellenreakcióján, enyhíthetővé válna a kialakult rossz közhangulat. De minden esetben a PR tanácsnoknak olyan intézkedések foganatosítását kell ügyfelének ajánlania, amelyek lehetővé tennék a nyilvánosság negatív reakciójának megszüntetését vagy legalább annak valamilyen fokú enyhítését.

Míg a nagyvállalkozások központosítása az aktuális politikai kormány kezei alatt eléggé távoli lehetőség addig ugyanezek köztulajdonba való kerülése egyre inkább lehetségessé válik a fokozatosan növekvő nyilvános kötvény- illetve részvényforgalom miatt. Vagyis a PR jelentősége is egyre növekszik, ha azt nézzük, hogy a fejlődni és terjeszkedni kívánó nagyvállalatoknak a siker érdekében a vállalati kötvényeiket illetve részvényeiket minél nagyobb számban kell nyilvános forgalomba bocsájtaniuk. Az ily mód forgalomba bocsájtott részvények sikeressége pedig elsősorban attól függ, hogy a vállalat még a kibocsájtás előtt mennyire tudta elhinteni a részvényei iránti jóindulatot a nyilvánosság körében. Pl. amikor a Victor Talking Machine vállalat nemrég kiadta részvényeit, azok egyetlen éjszaka alatt több milliós példányszámban keltek el. Másrészt viszont vannak olyan vállalkozások is amelyek nem lennének képesek ekkora részvénycsomagok nyilvános értékesítésére, csakis azért mert a nyilvánosság vagy nem is tud róluk egyáltalán vagy pedig azért mert valamilyen ellenérzéssel viseltet a kérdéses vállalat iránt.

Olyan mértékben függ az ilyen jellegű vállalati részvények sikeressége a róluk alkotott általános közhangulattól, hogy egész vállalati fúziók és terjeszkedések sikeressége is függhet tőle akár. Egy ilyen vállalati egyesülés sikeressége nagy mértékben hozzájárulhat a helyi közösségi jólét hirtelen fellendüléséhez, esetenként akár több millió dollár tőkével is, amely az esetek többségében mindig a vállalatot háttérből irányító PR tanácsnok érdeme is egyúttal. Még egyszer azért szeretném hangsúlyozni, hogy ezek az események tényleg hozzájárulnak a közjó valós fellendüléséhez és nem a tiszta félrevezetésre alapozó propaganda az ami ezen események helyességét elfogadtatta a közvéleménnyel, hanem azok tényleg partnerként tekintenek közösségeikre és elsődleges céljuk a közösségeikkel való kölcsönösen hasznos együttműködés és ennek a hosszú távú fenntartása.

A nagyvállalati szektor ilyen szempontú terjeszkedése oly gyorssá vált jelenkorunkra, hogy bizonyos esetekben a tulajdonjogok már nem csak országosak hanem közvetlenül nemzetközivé váltak. Ezen rendkívüli fejlődésnövekedés fenntartásának egyik legfontosabb előfeltétele pedig a fokozatosan nagyobb és nagyobb tömegek megszólítása és azok támogatásának folyamatos megtartása. Jelentős számú Amerikai rendelkezik, a háború óta, pl. billiós nagyságrendű beruházásokkal különböző ipari érdekeltségű európai vállalatokban de ez fordítva is megfigyelhető, európaiak is hozzávetőlegesen 1 és 2 billió dollár értékben fektettek be amerikai vállalatokba. Minden esetben, az ezek mögött álló nyilvános támogatás az ami lehetővé tette, hogy ezek a beruházások egyáltalán megvalósulhassanak.

A különböző külföldi országok számára engedélyezett nyilvános kölcsönök is mindig attól függnek, hogy a kérdéses ország milyen mértékű támogatást tudott felébreszteni saját maga iránt országunk lakossága körében. Egy Kelet-eutópai ország ilyen irányú, nem is olyan régi próbálkozása pl. kudarcba fulladt, mert az amerikai állampolgárok nem néztek jó szemmel a kérdéses ország uralkodói famíliájának ügyködéseire. Viszont ha állampolgáraink nagyobb része meg van győződve a célország vezetőségének legitimitásáról és kormányzási hozzáértéséről akkor az ilyen célú kölcsönök sokkal könnyebben megvalósulhatnak.

A PR tanácsnok kifinomult módszerei hasznosan tudják kiegészíteni ezáltal a nagyvállalati szektor eddigi hirdetési módszereit, hisz azok a nem mindennapi hirdetési csatornákat kihasználva, a vállalat működésének valós képét tudják bemutatni a nyilvánosság előtt, ellenben a jól bevállt hirdetési módszerekkel amelyek általában a túlzásra és a nagyzolásra építik stratégiájukat. Amikor egy iparágon belül két egymással versengő vállalat ugyanazokat az erkölcstelen hirdetési módszereket alkalmazza, akkor nagy eséllyel a teljes iparáguk ellen fognak ellenséges közhangulatot teremteni ami az iparág egészére nézve nagyon hátráltató tud lenni. Ez ellen pedig csak úgy lehet küzdeni, ha az iparág erkölcsös képviselői összefognak, hogy egy etikus propaganda keretein belül tájékoztassák a közvéleményt a helyzet valós képéről.

Vegyük például a fogkrémgyártást és annak piacát. Ez egy olyan rendkívül versenyképes iparág amelyre a közvélemény rendkívüli befolyást képes gyakorolni. És mégis mi történt ezzel az iparággal?

Egy vagy két konkrét fogkrémgyártó vállalat olyan piaci előnyöket kaparintott meg, amelyeknek addig még nem volt precedense. A velük versenyző fogkrémgyártók ezentúl pedig csakis azáltal lehetnek megint versenyképesek és csakis azáltal tarthatják meg eddigi piaci befolyásukat ha túlzó illetve nagyzoló hirdetéseket vetnének be a nyilvánosság meggyőzésére ami az egész fogkrémpiacról negatív képet festene le a nyilvánosság előtt. Azonban ha a propaganda etikus változatát alkalmaznák, amelynek a komunikációs csatornái - mint a fogászati klinikák, iskolák, női egyesületek, egészségügyi egyetemek, az egészségügyi vagy akár a napi sajtó - a nyilvánosság felé, a termékek valós képét illetve valós előnyeit komunikálnák, se többet se pedig kevesebbet. Ez természetesen azt okozná, hogy a fogkrém valós és őszinte népszerűsítése eljuttatná azt a piac megfelelő szegmensébe az azt ténylegesen kereső fogyasztókhoz.

Az ilyen fajta propaganda igen hatásosan tudja ellensúlyozni a különböző erkölcstelen hirdetési módszereket azonban az egyedüli hátulütője, hogy a különböző PR szakemberek igen drágán dolgoznak. Évekkel ezelőtt amikor az ország is még kisebb volt és a gyártás sem volt még ennyire hirdetésorientált mint jelenleg, összehasonlíthatatlanul könnyebb volt egy bizonyos fajta terméket megismertetni az egész országgal is akár. Egy csoport utazóügynök képes volt az egész országot körülutazni és a különböző forgalmazókat meggyőzni, néhány szivar és vicces történet bevetésével esetenként, hogy terméküket tovább népszerűsítsék. Ma azonban már, egy kisebb vállalkozás nem képes a felszín felett maradni, ha nem találja meg saját termékeinek a megfelelő hirdetési csatornáit, amelyeken keresztül termékei eljuthatnak az őket kereső vásárlókhoz. Mindeközben a nagyvállalatok ezt a nehézséget úgy próbálják áthidalni, hogy együttműködnek más vállalatokkal egymás termékei kölcsönös népszerűsítésében.

A tömeggyártás is egy teljesen új fajta piaci versengést tett lehetővé. Az eddigi versengés mindig az ugyanabba a termelési vonalba tartozó termékek közötti rivalizálásról szólt. Azonban az elmúlt néhány évben egyre többen tesznek említést arról az új fajta piaci versengésről amelyben különböző iparágak termékei versenyeznek egymással. Az építkezésben a kő versenyzik a fával, a linóleum a padlószőnyeggel, a narancs az almával vagy akár a bádogtető az azbesztlemezből készült tetővel.

Ezt a fajta piaci versengést Mr. O. H. Cheney, a The American Exchange and Irving Trust Company New Yorki vállalat alelnöke jellemezte oly humorosan, a Csikágói vállalkozók fórumán tartott beszédében:

"Ön talán a női divatkalapok egyik piaci képviselője esetleg? Lehet, hogy a közvetlenül maga mellett helyetfoglaló egyén a bundaipar egyik képviselője és akkor az általa népszerűsített bundákba varrt díszes nyakrészek divata egyenest hozzájárul ahhoz hogy a nők kicsi és olcsó kalapokat vásároljanak ami viszont az ön üzletét károsítja. Vagy lehet hogy ön pont a szebbik nem bokáinak jóakarója, aki a selyem bokaharisnyák gyártására és értékesítésére szakosodott. Nos akkor viszont remélem tisztában vannak azzal, hogy nincs egyedül és riválisai millió dollárokkal hajlandók harcba szállni a vásárlói bokák kegyeiért. Ezek a bőripar, amely már egy ideje, hogy szenved az alacsony cipők divatja miatt elszenvedett kisebb eladások számától vagy a szövetgyártók amelyek visszasírják azokat az időket amikor még elegendő volt az hogy egy szoknya, egyszerű szoknya legyen csak."

"Ha a hőipar képviselője akkor viszont a ruha és szövetgyártók esküdt ellensége kell hogy legyen, mert a melegebb és jobban fűtott otthonok mindig kevesebb és könyedebb ruházatot vontak maguk után. Ha pedig nyomdász akkor el sem tudom képzelni, hogy hogyan foghat egyáltalán kezet a rádiószakmában dolgozókkal?"

"Ezek mind ennek az új fajta ipari versengésnek a valós életbeli példái. Hiszen a régi versengés mindig egyazon ipari szervezet tagjai között folyt le. Ez az új versengés azonban gyakorlatilag a különböző ipari szervezetek közötti versengést jelenti - vagyis az önök közötti versengést uraim. Az iparközi versengés tehát az az új fajta versengés amely olyan termékek között folyik amelyeket végül is egyazon célra használnak. Ez az a versengés tehát, amely látszólag egymással közömbös iparágakat fordít egymás ellen egy olyan versenyben amely végsősoron a fogyasztók dollárjait célozza meg."

"Azonban ez az új fajta iparközi versengés az amely mind közül is a leglátványosabb. Hisz egész nemzetünk üzleti világának képzeletét sikerült rabul ejtenie. Egyre több és több üzletember kezdi méltányolni ezt a fajta versengést hisz ennek a megnyérésében található a jelenlegi legbámulatbaejtőbb haszonkulcsok birtoklásának lehetősége is egyidőben. Egyre többen és többen csatlakoznak azokhoz is, akik saját ipari kamarájuktól kérnek támogatást hogy sikeresebbé válhassanak e versenyben - hisz ezt a versenyt elsősorban csakis olyan ipari szövetségek képesek megnyerni, amelyek tagjai mindig támogatják és minden lépésükben segítik is egymást."

"Vagy pedig vegyük azt a harcot, amely nap mint nap lezajlik bármelyik átlagos amerikai ebédlőasztal mellett méghozzá naponta legalább háromszor. Vajon szilva legyen-e a reggeli mellé? Nem, kiálltják a narancs- és ananász termesztők. Vagy fogyasszunk-e savanyú káposztát az ebéd mellé? Inkább olívabogyót, hangzik a spanyol termelők válasza. Együnk inkább tésztát a burgonya helyett - próbál érvelni az egyik hirdetés - és vajon a burgonyatermesztők majd csöndesen elhúzódnak e kihívás elől vagy pedig tesznek is ellene valamit?"

"Az orvosok és táplálkozásszakértők szerint az átlagos munkásembernek elegendő a napi 2-3 ezer kalóriaértékű táplálék elfogyasztása. Egy bankár pedig, aki ülő munkát végez, kevesebbel is beéri. De akkor mégis mit gondoljon az átlagos fogyasztó? A gyümölcstermelők, a búzatermelők, a húselőállítók, a tejtermelők és még a halászok is mind egytől egyig azt akarják hogy az átlagpolgár fogyasszon a termékeikből és azért hogy erről meg is győzzék az amerikai nyilvánosságot éves szinten képesek akár több millió dollárt is elkölteni. Talán az átlagembernek kimerülésig kellene zabálnia vagy pedig inkább orvosára hallgasson és hagyja a termelőket mind egytől egyig csődbe jutni? A táplálkozási szokásokat vajon tényleg a táplálkozási hirdetésekkel arányosan kellene alakítani vagy pedig inkább a tudományra hallgatva hagyni hogy aki túltermel az jusson csak nyugodtan csődbe hisz megérdemli? Ez az új fajta versengés tehát legjobban a táplálkozásiparban figyelhető meg, hisz a fogyasztók mindennapi táplálkozása az ami jelentősen korlátozva kellene hogy legyen - mégis az egyre növekvő életszínvonal és nagyobb vásárlási képesség ellenére sem fogyaszthat az ember többet annál mint amennyit valójában fogyasztania kéne."

Véleményem szerint azonban ez a fajta piaci versengés a jövőben nemcsak különböző termékek és ipari szövetségek között lesz megfigyelhető hanem különböző propaganda módszerek és PR stratégiák között is. A mai üzletemberek és vállalkozók mind arra is lassan ráeszmélnek, hogy a nyilvánossággal való komunikáció során az sem árthat ha Barnum módszereit azért néha, mégha csak nagyritkán is, de bevetik. Erre példát George Harrison Phelps krónikái között találhatunk, aki ilyen fajta módszerek segítségével jelentette be a Dodge Victory Six gépkocsi gyártását és forgalomba bocsájtását, hogy az minél sikeresebb lehessen.

Országos szintű rádióadásokkal hívta fel több milliónyi amerikai figyelmét erre az eseményre és adását több mint 47 rádióállomás közvetítette. A rádióadások teljes költsége közel 60000 dollár volt hisz számos hírességet fogadott fel hogy bejelentse ezt az eseményt, de ezen felül mellékkiadásként még 20000 mérföld telefonkábel lefektetése is beletartozott a kiadásokba. Los Angeles, Chicago, Detroit, New Orleans és New York voltak a fő célvárosok. Al Jolson New Orleans-ből, Will Rogers Beverly Hills-ből, Fred és Dorotthy Stone Chicago-ból Paul Whiteman pedig New York-ból jelentkezett be, így ezek a művészeti honoráriumok is közel 25000 dollárnyi költséggel terhelték még az esemény megszervezését. Ugyancsak ez alá tartozott még a Dodge Brothers elnökének ünnepélyes négy percnyi beszéde is amelyben bejelentette az új gépkocsit a több millió rádióhallgató amerikai előtt. Az adásokat hallgató személyek száma feltehetőleg elérte a 30 milliót, amely kétségkívül az eddigi legnagyobb tömeg amely Amerika törénelmében egyetlen termékre összpontosított egy bizonyos pillanatban. A rádióadás pedig mégsem volt több egyszerű cukormázas reklámfogástól, ami P. T. Barnum hagyatékát idézte fel.

A korabeli kereskedők erre azt mondanák: "Ez az állítás igaz erről a fajta hirdetési módszerről, hisz a gyártó üzenetét csakis extra költségek árán tudja hatásosan eljuttatni a célközönségéhez. A modern hirdetési módszerek azonban ezt a mellékhatást egyre sikeresebben képesek kiküszöbölni. Hisz ha Galli-Curci-t bérli fel valaki, hogy énekeljen a szalonnakóstoló rendezvényén az rendkívüli mértékben terheli majd a rendezvény végső költségeit, annélkül hogy bármivel is hozzájárult volna a termék valós értékéhez."

És ez minden kétségen kívül így is van. De a legtöbb hirdetési módszer mégis arra költ legtöbbet, hogy hogyan tegye a céltermék vásárlását vonzóvá és hasznosnak tűnővé a vásárló előtt. A lapokban feladott hirdetések árait csak növeli az, ha kép is társul a hirdetés szövegéhez vagy ha előkelő személyiségeket kért fel a hirdetést feladó arra hogy kiálljon a termékért és annak minőségéért.

Van egy másik típusú nehézség is, amelyet a vállalkozások egyre nagyobb mértékű terjeszkedése idézett elő, ami a potenciális vásárlóközönséggel való hatékonyabb kommunikációs csatornák feltérképezésében és megvalósításában rejlik. A tömeggyártás egy olyan terméket kínál amely garantált jellemzőkkel bír és az ár is annál alacsonyabb minél többet sikerült eladni ebből a bizonyos termékből. Azonban, ha az alacsony ár lenne az egyedüli vásárlási szempont, akkor a rivális gyártók között egy olyan kíméletlen verseny alakulhatna ki, amely hátráltathatná a kérdéses iparág fejlődését.

Ennek a logikus megoldása az lenne, ha nem csak a termék olcsósága ösztönözné a fogyasztókat annak megvásárlására, hanem ha a gyártó a termék más jellemzőit is vonzóvá tudná tenni a vásárló számára terméke megvásárlása szempontjából. Ezért festik pl. az írógépek gyártói is termékeiket eleven színekre. Ezeket az egyedi vonzatokat amelyek rávehetnék a fogyasztókat a termék megvásárlására a propagandista által is alkalmazott módszerek segítségével is lehetne népszerűsíteni - a társas jelleg, az utánzás és a hatalomnak való behódolás ösztöneinek a kihasználásával nem maradna el a hirdetés várt hatása. A teljes folyamat egy kisebb részeként persze azért továbbra is megmaradna az árra fektetett hangsúly, de nem ez lenne az elsődleges. A tömeggyártást is részekre lehetne osztani, hogy a nagyvállalatok ne fosszák meg a kisvállalatokat az összes piaci lehetőségtől. Így válna lehetségessé az, hogy egy óriási árúház mellett működhetne egy kicsi, specializált bolt amely azért nem lenne megfosztva a bevétel lehetőségétől.

Ezen módszerek bevetésével lehetne megvalósítani a díszes és nagy kalapok újbóli divatossá tételét is amivel nemrégiben próbálkozott is egy PR ügynök. A divatipart két évvel ezelőtt a kalapok területén a kis és egyszerű kalapok divatja uralta és így minden más fajta kalap vagy fejdísz eladása és értékesítése rendkívül veszteségesnek számított. A PR kampány erre vonatkozó piackutatása megállapította, hogy a kalapok fajtái durván hat kategóriába sorolhatóak és azt hogy ezek közül éppen melyek a legnépszerűbbek a nyilvánosság körében négy csoport véleménye befolyásolta a legszembetűnőbben: a közösségi vezetők, a divatszakemberek, a divatújságírók és a divattervezők véleménye. A kihívás tehát abban rejlett, hogy ezeket a csoportokat összehozva egy eseményt kellet szervezni amelyet a potenciális kalapvásárlók többsége is követett volna.

Egy néhány divattervezőből összeállított bizottság választotta ki a legszebb kalapokat és azokat a lányokat akik ezeket a kalapokat bemutatták egy New York-i divatbemutató keretein belül, amelyet az egyik vezető hírnevű hotelben szerveztek meg.

Egy másik bizottság, amely az amerikai divatipar leghíresebb hölgyképviselőit sorakoztatta fel, ugyancsak hozzájárult a divatbemutató megszervezéséhez és a tagok próbálták népszerűsíteni is azt. Egy másik stílusbizottság is alakult híres divatújságírók és egyéb divatban érdekelt személyiségek bevonásával. A szép lányok pedig felvonultatták és bemutatták az összes pompás kalapot az egész akkori divatipar képviselői valamint a számos érdekelt előtt.

A divatbemutató megfigyelhetően befolyásolta a kalapvásárlási szokásokat, de nem csak azok körében akik az első sorból nézhették végig a bemutatót, hanem kimondottan az egész ország területén kimutatható volt a változás. A bemutatóról a legtöbb újság és számos hirdetés is beszámolt, így még rengetegen szerezhettek róla tudomást. A bemutató után a kalapüzleteket érdekelt vásárlók tömege lepte el és jócskán megnövekedett a nagy és díszes kalapok eladási hányada.

De gyakran a PR tanácsnok szolgáltatásaira vészhelyzetek kezelésénél is szükség lehet. Egy hamis híresztelés, ha nincs megfelelően kezelve, bármikor milliós nagyságrendű károkat képes okozni a hírnévben keletkezett kárról pedig még említést sem tettünk. Egy ilyen incidensről volt szó a New York American 1921. május. 21.-ei számában, amely rámutatot arra, hogy milyen károk keletkezhetnek azáltal, ha nincsenek megfelelően kezelve a nyilvánosság informálásával kapcsolatos ügyletek.

"1 millió dolláros kötvényveszteség érte a Hudsont"

A Hudson Motor Company tegnap dél körüli tőkeingadozása mára feltehetőleg 1 millió dolláros veszteséget okozott a vállalatnak, amelyet egy tegnapi részvényekkel kapcsolatos pletyka okozott.

Az igazgatóbizottság tegnap 12:30-kor ült össze Detroit-ban, hogy megvitasson bizonyos a jutalékokkal kapcsolatos kérdéseket. Ezt követően azon nyomban, az a hamis híresztelés ütötte fel a fejét, miszerint az ülésen csakis a normális jutalék kiosztásáról állapodtak meg.

A Dow Jones irodái már 12:46-kor megkapták a hírt a tőzsdétől és a nyilvánosságra hozatala okozta a vállalat részvényeinek hirtelen értékvesztését.

Nem sokkal egy óra eltelte után érkezett a hír arról hogy a jutalék mégis elérte a várt szintet és hogy az előbbi hír alaptalan találgatás volt. Sietősen nyilvánosságra hozták a korrekciót és a Hudson részvényei azon nyomban 6 ponttal emelkedtek.

A Journal of Commerce kereskedelmi folyóirat április 4.-ei számában olvashatunk egy másik érdekes példát is, méghozzá hogy hogyan lehet az ilyen hamis hírekre megfelelően reagálni:

A Beech-Nut vezetője otthonunk díszpolgára

Bartlett Arkell kitüntetésben részesült a Mohawk völgy közössége jóvoltából

Ma ünnepli egész városunk de szinte egész közösségünk is a Beech-Nut napot. Vállalkozóink és közösségeink is teljes vállbevetéssel csatlakoztak a New York-i Bartlett Arkellhez, aki egyébként városunk szülötte, és aki vállalkozása méltóságáért küzdvén nyíltan elutasította hogy a Beech-Nutot bekebelezzék nagyobb vállalati érdekeltségek és konszernek.

Amikor Mr. Arkell nyilvánosan is elutasította azt a híresztelést miszerint eladta a Beech-Nut-ot 17 millió dollárért a Postum Cereal vállalatnak, bebizonyította, hogy igenis érdemi tagja közösségünknek, hiszen amellett hogy itt született és itt is nőtt fel, a Beech-Nut vállalatot is a Mohawk völgyben üzemeltette számos családnak nyújtva így munkalehetőséget és megélhetést. Azzal pedig hogy nemet mondott vállalata eladására, újra és újra bebizonyította közösségünkhöz való hűségét és ezért közösségünk nem maradhat hálátlan.

Megkérdőjelezhetetlen vezetője vállalkozásának, hisz kijelentette azt is, hogy amíg ő él, addig ezt a vállalatot senkinek sem fogja eladni, akármilyen árról legyen is szó. Ezzel pedig megintcsak bizonyította a barátaihoz és munkásaihoz való lojalitását. Ezért döntött úgy az egész Mohawk völgy, hogy ez a fajta lélekjelenlét megérdemli a nyilvános elismerést. És ezért ünnepeljük ma a Beech-nut napot.

Több mint 3000 személy vett részt az ünnepélyen, amelynek szervezői bizottságát W. J. Roser vezette, tagjai pedig B. F. Spraker, H. V. Bush, B. F. Diefendorf és J. H. Cook. voltak. Őket pedig a Mohawk völgy kereskedelmi kamarájának tagjai valamint a Canajoharie tagjai támogatták az ünnepély helyszínén.

Természetesen később mindenki arra is rájött, hogy a Beech-nut még a piacra sem került ki, vagyis eleve nem is volt eladó. Azonban a hír egyszerű tagadása, nem lett volna elég meggyőző a nyilvánosság előtt ezért folyamodtak ehhez a szokatlan lépéshez.

Ha úgy vesszük a szórakoztatás is üzletnek számít - sőt ez Amerika egyik talán legnagyobb és legjövedelmezőbb üzlete jelenleg. A szórakoztatást célzó üzleti vállalkozások - mint amilyen a cirkusz, a csodagyógyszeres bemutatók azután pedig a színház - voltak azok, amelyek megtanították az üzleti világgal a közönséggel való kommunikáció első, úttörő módszereit. Ezek közül a nagy hűhő az amelyik még ma is megfigyelhető az üzleti világban, azonban a sok évnyi tapasztalat segített lefaragni ennek durvaságából, hogy mára már tényleg csak akkor folyamodnak ezen eszköz bevetéséhez ha tényleg szükségük van rá. De a szórakoztatóipar is ellesett bizonyos módszereket az üzleti világtól és az is mára már finomított a publicitást kezelő módszerein.

Egy modern színház vagy mozi publicisztikai igazgatója tehát ma már üzletembernek is számít, aki több tíz vagy akár száz millió dollár befektetett tőkéért is felelős. Nem engedheti meg magának azt, hogy kizárólag az egyszerű publicisztikai problémákkal törődjön. Teljes mértékben tisztában kell lennie saját piacának minden rezdülésével és mindazok tükrében kell tudnia alkalmazkodnia az elvárásokhoz méghozzá azokat a módszereket felhasználva, amelyet régi tanítványától lesett el, vagyis az üzleti világtól. Ahogy a nyilvánosság egyre több mindenre kíváncsi, az elvárásai is egyre kifinomultabbá válnak és az ehhez való alkalmazkodást kell tudnia elsajátítania a vállalati szférának, olyan gyorsan és zökennőmentesen amennyire az lehetséges.

A korabeli vállalkozásoknak tehát minden pillanatban tisztában kell lenniük a piac velük szemben támasztott elvárásaival valamint azt is előre kell tudniuk látni hogy ezek az elvárások hogyan változnak majd a közeljövőben.
