III. Az új propagandisták

Vajon kik lehetnek azok a személyek, annélkül hogy egyáltalán felmerülne bennünk maga a kérdés, akik képesek befolyásolni gondolkodásunkat, akik suggalják számunkra hogy kit kell csodálni és kit megvetni, akik tudtunk nélkül képesek véleményünre hatni az olyan mindennapos ügyekben mint a közügyek, tarifák, a gumi árának ingadozása, a Dawes-i Terv vagy az immigránskérdés; akik meghatározzák hogy házainkat milyen tervezés alapján kell építenünk, hogy ezeket a házakat milyen bútorzattal kell felszerelnünk, hogy ebédre vagy vacsorára milyen étel kerülhet ebédlőasztalunkra, hogy milyen képekkel díszíthetjük házunk szobáit, hogy milyen ruházatot szabad vagy illik hordanunk ide vagy oda, hogy milyen sportot űzzünk szabadidőnkben, hogy milyen előadásokat látogassunk, hogy melyik jótékonysági célhoz járuljunk hozzá, hogy milyen szlenggel beszéljünk illetve hogy melyik vicceken nevessünk és melyikeken fintorogjunk?

Ha összeállítanánk egy listát ezekről az egyénekről, vagyis azokról a nőkről és férfiakról akik képesek befolyásos helyzetüknél fogva hatni a közakarat mindennapos alakulására, egy olyan névsort kapnánk amelyiken biztosan rajta lenne az Egyesült Államok elnöke és a kabinet tagjai, a szenátorok és a Konresszus képviselői, szenátoraink, a legnagyobb városaink kereskedelmi kamaráinak az elnökei, a leghatalmasabb ipari vállalataink elnökei, az Amerikai Dolgozók Szövetsége megannyi szakszervezetének elnökei, országunk számos nyelvi és nemzeti közösségeinek vezetői, a száz és száz lap és folyóirat szerkesztői valamint vezető irodalmáraink, publicistáink, vezető jótékonysági szervezeteink elnökei, a legkiemelkedőbb színházi és mozifilm producereink, divatmágnásaink, szellemi és vallási vezetőink, egyetemeink vezetői és számos professzorai, a Wall Street pénzügyi szakemberei, leghíresebb sportolóink illetve még sokan mások. Ez a lista biztosan, hogy több mint ezer nevet tartalmazna. Egyúttal persze az is tudvalevő, hogy a listán szereplő személyek nagyobb része nemcsak irányító, hanem ők maguk is irányítottak vagyis mások által befolyásoltak, akiknek a neveit azonban már lehet nem lehetne olyan könnyedén megnevezni. Számos kongresszusi képviselő pl. különböző szakszervezeti főnök és egyéb fontos politikai illetve üzleti személyiség befolyása alatt is állhat, akiket a politikai gépezeten kívül nagyon nehéz lenne beazonosítani. És még hány közösségi vezetővel ugyanez a helyzet, akiknek az eszmefuttatásaik sokszor, amelyeket követőik néha majdhogynem istenítenek, nem saját maguktól hanem az őket befolyásolni képes árnyemberektől származnak. Az üzleti szférában is a kereskedelmi kamarák vezetői lehet számos helyi vállalkozás működésére tudnak hatást gyakorolni, azonban az ő döntéseiket is a felettük álló országos hatóságok bármikor könnyedén felülbírálhatják. És a hierarhia itt még nem ér véget, sőt, ez inkább csak a jéghegy csúcsa amely a sötét és zavaros tenger felszíne felett lebeg. Egy elnökjelöltet lehet, hogy óriási várakozás és támogatás övez közvetlenül a választások előtt, azonban azt nem szabad elfelejtenünk, hogy a jelölt személyéről illetően lehet hogy egy hotelszobában ülésező gyűlésen döntöttek kétes és mégis jelentős hatalommal rendelkező személyek még jóval a választások kikiáltása előtt.

Esetenként, az e háttérből irányító személyek befolyása botrányossá is fajulhat. A láthatatlan vezetőség amely néha pókerasztaloknál, néha pedig hotelszobákban ülésezik majdhogynem nemzeti legendává nőtte ki magát. Volt olyan időszak amikor az Egyesült Államok kormányának irányítása egyetlen ember kezében összpontosult, aki név szerint Mark Hanna volt. Nem is beszélve arról a bizonyos Simmonsról, aki több éven keresztül volt képes több millió követőjét a másság iránti intolerancia és erőszak mindennemű szörnyűségére rábírni.

Az ilyen fajta személyiségek jelképezik a közvélemény számára azokat a háttérből befolyásolni próbáló titkos érdekeket amelyeket legegyszerűbb a láthatatlan vezetőségként értelmezni. De gyakran elfeledkezünk arról, hogy az ilyen fajta manipulátorok nemcsak a politikát hanem társadalmunk számos másik területét is képesek befolyásolni kényük és kedvük szerint akár. Egy bizonyos Irene Castle volt az, pl. aki divatossá tette a rövid frizura viseletét a női lakosság körében így mára a valamennyire is önmagukat divatot követőknek valló kisasszonyok és hölgyek majdhogynem 9 tizede ilyen fajta frizurát csináltat fodrászával. Másik ugyanilyen jellegű jelenség, a párizsi divatdiktátorok által elterjesztett rövid szoknya viseletének divata, aminek a viseléséért 2 évtizeddel ezelőtt biztosan hogy a hölgyek a börtönben végezték volna. Azonban ezekre a behatásokra a női divatipar gyökeresen átváltozott, miközben persze dollármilliókat zsebelt be, azért hogy eleget tegyen az új divattrendek követeléseinek.

És még számtalan ilyen titkos érdek irányíthatja társadalmunkat a háttérből, annélkül hogy arra bármikor fény derülne. Még az is lehetséges, hogy a legbefolyásosabbnak tűnő vezéreink legtetszetősebb és legfülbemászóbb szavait kizárólag ilyen titkos érdekek diktálták, a nyilvánosság pedig ebből mit sem sejtett. Az pedig még hagyján, hogy ezeket a hamis szavakat dicshimnuszként fogja zengeni a nyilvánosság, a lényeg az hogy e szavak hatására mennyire változnak meg az emberek szokásai és viselkedési mintái, mert ez az a terület ahol igazán megvezethető a nyilvánosság.

Életünk számos területéről az a biztos meggyőződésünk hogy miénk a végső szó, de a valóságban ez lehet mégsem így van. Egy ember aki öltönyt szeretne magának vásárolni, azt hiszi hogy saját szája íze szerint választotta ki a megvásárolandó öltönyt, valójában azonban nagyobb a valószínűsége hogy tudat alatt egy a számára ismeretlen londoni szabómester akaratát követte. Ez az a személy, aki számos fontos kapcsolattal rendelkezik, legyenek azok előkelőségek vagy divatmágnások és aki brit nemeseknek ad tanácsot arról, hogy a szürke anyag helyett inkább a sötétkéket válasszák, a kétgombos helyett legyen inkább háromgombos a felöltő vagy hogy a felöltő legyen inkább negyed inccsel keskenyebb a tavalyihoz képest. A befolyásos vásárló pedig minden szó nélkül követni fogja ezeket az "ajánlásokat".

A példa erejéért, vizsgáljuk is meg rögvest John Smith topekai szabóságát. Ez a bizonyos szabómester szerződésben áll egy kiemelkedő amerikai céggel, amely olyan férfiöltönyöket gyárt, amelyeknek a szabási terveit közvetlenül a londoni öltönydivatkapcsolatai határozzák meg. Ez az amerikai cég, miután kézhez kapta ezeket a szabási terveket Londonból, ezekhez igazodva fogja leadni rendeléseit az alapanyagokra vonatkozóan az amerikai textilgyártók felé, több százezer dolláros összértékben is akár. Az így legyártott öltönyöket a legújabb divatként fogja hirdetni és reklámozni, amelyekre mind fel fognak figyelni mind a New York-i, Chicago-i, Boston-i, Filadelfia-i és esetünkben a Topekai öltönydivatot éberen követő vállalkozások is és ideális esetben felismerik azt hogy egyre több ember hordja ezt vagy azt a szabású öltönyt így az helyi szinten is szabadon tovább terjedhet.

Persze a nők is ugyanilyen szintű befolyásolhatósággal rendelkeznek mint a férfiak, a nőies területeken főleg. A selyemgyártók, amikor új piacot kerestek maguknak, azt ötlötték ki hogy a női cipőkre kerüljön egy selyemfűző amely színileg összhangban lenne az akkoriban divatos női selyemruhákkal. Ezt felajánlották a cipőgyártóknak és az ötlet sikeresen megvalósult, persze előzőleg lefutó, hatásos propaganadakampányok támogatása által. Először egy széles körben híres és ünnepelt színésznő lett rávéve hogy viseljen egy ilyen cipőt egy fontos mozigálán, innentől pedig a divat már tűzvésszerűen terjedt tovább. A cipőgyártó cég készen állt arra hogy kielégítse a hirtelen fellobbanó selyemcipők iránti keresletet ugyanúgy ahogy a selyemgyár is felkészült erre az esetleges eshetőségre.

Mondhatjuk tehát azt, hogy az az egyén aki ezt az ötletet kitalálta és tálalta azt a cipőgyárosok felé mint esetleges rendkívül nyereséges üzleti fogást, szinte uralta azt hogy abban az időszakban a nők milyen cipődivatot fognak követni. Társadalmi életünk bármely másik területén is akadnak ilyen, ugyancsak a háttérből irányító személyek. Ilyen titkos érdekek lehetnek politikai vezetőink döntései mögött, az állami kedvezményi ráta értéke mögött vagy akár a mögött is hogy a következő évben milyen táncok lesznek majd divatban. Ha tényleg létezne egy ilyen láthatatlan vezetőségi tárca (amelynek létezését végül is nem olyan nehéz elképzelni), amely életünk minden aspektusát irányítaná, lehet munkáját úgy végezné hogy hétfőn a politikát, kedden a közjuttatásokat, szerdán a pénzügyet tárgyalná úgy hogy minden napra jutna valamilyen terület amelynek alakulásáról tudna dönteni. Ezért is mondhatjuk azt, hogy ez a láthatatlan vezetőség relatív jellegű, hiszen lehet pl. hogy a közoktatás fő irányvonalait néhány magasan végzett professzor adja egy szövetségi szintű oktatási gyűlés keretein belül, azonban a nevelés finomabb árnyalatait mindig a szülők határozhatják meg, hisz ők azok akik mindennapos és közvetlen kapcsolatban állnak gyermekeikkel.

Ez a láthatatlan vezetőség amelyikről e mű beszél általában pár személy kezében szokott összpontosulni, a társadalom egészének befolyásolására tett szándék rendkívüli költségessége miatt. Az ilyen szinten való hirdetések amelyek több tíz millió emberhez képesek szólni, óriási kiadásokat jelenthetnek. A különböző társadalmi csoportok és szervezetek vezéreire való hatás is, hasonlóképp rendkívül költséges folyamattá nőheti ki magát.

Ebből kifolyólag is, egy olyan tendencia van kialakulóban amely a propaganda eszközként való bevetését az arra szakosodott szakemberek kezébe igyekszik helyezni. E szakember szerepe és helye is folyamatosan egyre jobban körvonalazódni látszik jelenlegi társadalmunkban.

Ez az új szakterület pedig egy új szaknyelvet igényel. A propagandistát ezért, akinek az egyik legfőbb feladata az üzleti élet nyelvének átfordítása a közember nyelvére valamint ugyanez fordítva, egyre többen nevezik PR tanácsnoknak vagy ügynöknek.

A PR szakterülete tehát válasz a modern élet összetettségének egyre kifejeződőbb problémájára, valamint arra, hogy a nyilvánosság hogyan tudja hatékonyabban megérteni és átlátni saját érdekeinek folyamatos alakulását. A nyilvános hatalmi szervek közvéleményre való egyre nagyobb utaltsága ugyancsak nagyban hozzájárult a PR kialakulásának szükségességéhez. Kormányok megléte és intézkedéseik, függetlenül attól hogy monarchikus, köztársasági, demokratikus vagy akár kommunista berendezkedésűek, nagyban függnek a nyilvánosság hozzájárulásától, vagyis maga a kormány mint hatalmi szerv csakis a köz beleegyezésével képes tevékenyen végezni munkáját. Gyárak, a különböző közművek, oktatási intézmények és egyéb intézményesített szervezetek, ezek mindnyájan ugyancsak csakis a nyilvánosság beleegyezésével képesek munkájukat gyümölcsözően végezni. A nyilvánosság beleegyezése tehát precedense minden nyilvános erőfeszítés életképességének és sikerességének.

A PR ügynök ugyancsak az a személy, aki közvetíti illetve segíti a modern média és a közvélemény közötti nyilvános kommunikációt, abból a célból hogy a társadalom szélesebb rétegei számára tegyen elérhetővé bizonyos eszméket és gondolati rendszereket. Feladatai azonban nem merülnek ki a felsoroltakban. Foglalkozik még a különböző erőfeszítések, elméletek, rendszerek és vélemények nyilvános megítélésének kérdéseivel is, gyakorlati dolgok is leköthetik működése közben, mint amilyen pl. bizonyos termékek gyártása és azok népszerűsítése valamint közművek, kereskedelmi szervezetek és a különböző iparági reprezentánsok nyilvános megítélésének kezelése is a feladatai közé tartozhat.

Közelebbről szemlélve, hasonló szerepet tölt be mint az ügyvéd aki jogi ügyekben képviseli ügyfelét, azzal a különbséggel, hogy a PR ügynök az ügyfele és a nyilvánosság közötti kapcsolatot kezeli illetve ennek a fenntartásával kapcsolatos kérdésekben segíti még ügyfelét. Ügyfelének az összes üzleti ötletébe és az ügyfél termékeinek minden gyártási fázisába bele tud szólni amely hatással lehet a nyilvánosságra és abba is, hogy a nyilvánosság milyen véleménnyel van az ügyfélről.

Pl. egy bizonyos gyár esetében, vizsgálhatja a gyár által előállított termékeket, a piac jellegét amely ezen termékek iránt érdeklődhet, a közhangulat reakcióját amit a kérdéses termékek forgalmazása váltott ki, a gyár alkalmazottainak a nyilvánosság e reakciójához való viszonyulását, esetleg a termékforgalmazók hozzáállásának illetve közreműködésének milyenségét.

A PR ügynök miután mindezt sorba vette és tüzetesen átvizsgálta, a legjobb belátása szerint kell tanácsokkal ellátnia ügyfelét, azzal kapcsolatban, hogy annak milyen intézkedéseket kell foganatosítania ahhoz hogy megnyerje a nyilvánosságot vagy hogy az ügyfelének nyilvános pozitív megítélése még jobban erősödjön.

Annak a módja, ahogyan az ügyfél kommunikál a nyilvánossággal sokféle lehet, történhet nyilvános beszélgetések, levelezések, előadások, mozifilmek, rádióműsorok, magazinok és napilapok által is akár. A PR ügynök gyakorlatilag nem reklámügynök de ha ügyfelének éppen ezekre van szüksége akkor annak reklámokkal és hirdetésekkel kapcsolatban is tanácsot kell tudnia adni. Számos alkalommal megtörténhet hogy a reklámügynökség felbérli a PR szakembert arra, hogy az segítsen a hirdetések megtervezésében illetve kivitelezésében. Vagyis a PR ügynök munkája nem ütközik a reklámszakember munkájával hanem inkább az egyik kiegészíti a másikat és fordítva.

A PR ügynöknek elsősorban arra kell ügyelnie, hogy megvizsgálja kliense problémáit és hogy erre olyan megoldást találjon amely a nyilvánosságot meggyőzheti ügyfele működésének helyénvalóságáról. Az olyan termék vagy szolgáltatás nyújtása, amelyet a nyilvánosság nem tud elfogadni eleve hiábavaló erőfeszítés lenne és ügyfelét ilyen esetekben is az ennek megfelelő intézkedések foganatosítására kell bátorítania.

Példaként, ha egy árvaház azt veszi észre, hogy a nyilvános adományok mértéke lecsökkent, vagy akár azt hogy az egyes közösségi visszajelzések közönyös vagy még rosszabb esetben rosszindulatú hangneműek, igénybe veheti egy ilyen PR szakember tanácsadását. A PR ügynök, a nyilvánosság véleményének alaposabb vizsgálata után, akik a modern társadalmi trendek tudatában, csak annyit elleneznek az árvaház működésében, hogy maga az árvaház épületének a felépítése nem felel meg a legmodernebb építészeti elvárásoknak. Ezzel kapcsolatban pedig olyan tanácsokat adhat az árvaháznak, amelyek lehetőség szerint javíthatják a közvélemény megítélését az árvaházzal kapcsolatban. Vagy egy vasúti társaságnak ajánlhatja, hogy vezessen be egyetlen gyors járatot, presztízsének javítása érdekében amely nagyban növelheti a nyilvánosság pozitív megítélését a vasúttársaság szolgáltatásairól, nem utolsó sorban pedig növelheti a társaság kötvényeinek és részvényeinek értékeit is, ami nagyban hozzájárulna a társaság működésének a fellendüléséhez.

Vagy ha a női fűzőgyártók, példának okáért újra divatossá kívánnák tenni a fűző viselését, nekik valami olyasmit ajánlhatna a PR szakember, hogy közvetlenül ez a terv nem megvalósítható, hiszen a fűzőkről a mai emancipált nőknek megvan a maguk véleménye, konkrétan hogy egészségügyi szempontból nagyon is kifogásolható a fűző viselése. Azonban a divatban is jártas tervezőket és szabókat körüljárva és kikérdezve, PR szakemberünk rájöhet hogy azért nincs minden veszve, hiszen a női lakosság többsége hajlandó lenne olyan harisnyatartókat és öveket viselni amelyek kiküszöbölik a fűző káros egészségügyi mellékhatásait.

A következő lépés pedig a piac kivizsgálása lenne, vagyis a célcsoport véleményének kivizsgálása a termékkel kapcsolatban. Esetenként ha a célcsoportnak vannak vezető személyiségeik akkor az őket való meggyőzés válhat priorítássá. A célcsoport lehet bármilyen társadalmi réteg, akár gazdasági, földrajzi, nemi, korosztály szerinti, nemzetiségi vagy akármilyen más besorolás szerinti csoport, az amelyekkel való közvetlen kapcsolatfelvétel az ügyfél üzletét serkentíteni tudná.

Mindezek a vizsgálatok elvégzése és összegzése után, pedig már bele lehet vágni a lehetséges üzleti irányvonalak kidolgozásába, az amelyek követése jó eséllyel javítaná az ügyfél és terméke illetve szolgáltatása nyilvánosság általi általános megítélését. És csak miután ezen irányvonalak tisztázódtak és az ügyfél is elfogadta őket, valamint a PR szakember sem talál már bennük semmi kifogásolnivalót lehet belevágni a konkrét megvalósításukba.

A PR iránti igény feléledése talán a XX.sz. elejére tehető, amikor is az újságok számos biztosítási korrupcióba keveredett társaságot lepleztek le a nyilvánosság előtt. Ezek a társaságok ekkor ráébredtek, hogy a közvélemény igenis fontos szerepet játszhat működésük sikerességében és főleg profitabilitásában, ezért kezdtek olyan szakembereket keresni akik közvetíteni tudtak közöttük és a nyilvánosság illetve annak igényei között.

Egyik ilyen volt a Metropolitan Life Insurance Company, amely egy teljesen tudatos erőfeszítést tett, a köztudat róla alkotott véleményének javítása érdekében. Másodlagos célja is volt ezzel, az hogy egyidőben az általános biztosítási termékekről és szolgáltatásokról is pozítív irányba dőljön a köz véleménye, hiszen ez amellett hogy ezt az ő saját pénzügyi érdekei is diktálták, a nyilvánosság is csak jól járt azzal ha igénybe vette ezeket a biztosítási termékeket és szolgáltatásokat.

Konkrétan azzal próbálkozott, hogy az általa tett erőfeszítéseket más társaságok és szervezetek is adoptálják, ami még népszerűbbé tette termékeit és szolgáltatásait vagyis mind többen és többen vették igénybe az általa nyújtott biztosítási szolgáltatásokat. A nyilvánosság ekkor már teljesen meg volt győződve a társaság pozitív közösségi hatásának valóságáról hisz az, egészségügyi felméréseket szervezett meg és bonyolított le, valamint egészségügyi tanácsadással is foglalkozott a lakosság körében. Még a társaság főépületének külső és belső berendezése is ezt az idilli-segítőkészséget és közösségi szellemet szimbolizálta az odalátogatók számára, amely még jobban segítette azt hogy a nyilvánosság körében már csak a társaság nevének az említése is ezeket a pozitív aszociációkat ébressze fel. És így történt, hogy ez a biztosítási társaság óriási nyilvános elismerést tudhatott magáénak. Biztosítási termékeinek pallettája egyre gyarapodott és még hosszú ideig a nyilvánosság fokozatosan növekvő érdeklődése kísérte.

Egyetlen évtizeden belül, számos híres társaság tette meg ugyanezt és alkalmazott saját PR szaktanácsadókat üzlete fellendítése valamint a nyilvánosság pozitív megítélésnek megszerzése érdekében. Többé már nem volt igaz a mondás miszerint "semmi közünk a nyilvánossághoz és annak véleményéhez". Ezek a társaságok egyenest kötelességüknek tekintették azt, hogy meggyőzzék a közt mindenről amit az hallani akart. Ami alá természetesen elsősorban a társaság piac iránti korrektségének és őszinte üzletpolitikájának közmegítélése tartozott. Ennélfogva ha egy társaság pl. ily mód rájött, hogy a nyilvánosság azért ítéli el működését mert nem helyesli a társaság munkaerő politikáját, azt megpróbálhatta orvosolni azáltal hogy ebbe a politikába megpróbált apró változtatásokat kieszközölni a nyilvánosság véleményének javítása érdekében. Vagy másik példaként vehetünk egy üzletláncot amely az általánosan negatív vásárlói visszajelzések okait abban lelte meg, hogy eladóik nem eléggé kedvesek a vásárlókkal, és ezt azáltal orvosolta, hogy a kérdéses eladókat általános udvariassági képzésekre küldte el.

A PR ügynököt nevezhetik még PR igazgatónak, PR tanácsosnak, PR titkárnak vagy PR vezető igazgatónak is. Bármi is legyen a titulusa, feladatai pontosan definiáltak és tanácsai lényegileg képesek hatni ügyfele üzletpolitikájára, legyen az egy óriási cég vagy egy aprócska üzlet is akár.

Sokan persze még ezek után sem lesznek meggyőződve, hogy a PR ügynök nem több egyszerű propagandistánál. De ez nem igaz, mert sok esetben a PR ügynök munkája ott kezdődik ahol a propagandista munkája már rég véget ért. Az igaz, hogy a nyilvánosság és az ügyfél kapcsolatának tüzetes átvizsgálása és az erre felelő üzleti lépések ügyfelének való részletes felvázolása után, a PR ügynök munkája tényleg véget is ért. Azonban sok esetben, ez a tanácsadási folyamat folyamatos kell hogy maradjon ahhoz hogy annak hatékony eredménye lehessen, hisz ezáltal válik lehetségessé a nyilvánosság folyamatos informálása az ügyfél üzletpolitikájával kapcsolatban, amely segítségével a közvélemény talán jobban megérti az ügyfél ügyködését a piacon. A PR tanácsnoknak állandó éberséggel kell figyelnie és követnie e folyamatot, mert elég egyetlen apró valótlan információmorzsa amely eléri a nyilvánosságot és az visszafordíthatatlan károkat képes okozni ügyfelének. A kritikus pillanatban elég egyetlen hamis híresztelés elterjedése és az ügyfél részvényei máris zuhanásnak indulhatnak, hatalmas pénzügyi károkat okozva ezzel az ügyfél üzletének. Ugyancsak a pénzügyi visszaélés lecsekélyebb gyanúja is oly jelentősen lehúzhatja az ügyfélről alkotott nyilvános képet, amely ugyancsak óriási károkat képes okozni az ügyfél számára. A PR ügynöknek pedig minden ilyen esetben jelen kell lennie, készen arra hogy közbeavatkozzon és hogy megakadályozza a hamis pletykák és híresztelések elterjedését sőt jobb esetben kialakulását. Ellenhatásként valós információkat kell terjesztenie az arra legmegfelelőbb és leghatásosabb csatornákon keresztül vagy ideális esetben problémamegelőző erőfeszítéseket is próbálhat kieszközölni azáltal hogy olyan nyilvános kapcsolatok ápolását ajánlja ügyfelének amelyek kizáró hatással lennének a jövőben a negatív közvélemény kialakulására.

Ugyanakkor a PR ügynök feladatai közé tartozik az is, hogy új, még nem felderített piacokat találjon ügyfelei számára.

Ha elfogadjuk a PR-t mint valódi szakmát, el kell azt is várnunk tőle hogy etikus legyen. A PR etikája pedig valódi, függetlenül attól hogy kimondottan pragmatikus és gyakorlatias. Elsődleges célja az, hogy a szolgáltatást nyújtó ügyfél számára világossá tegye, hogy mit is vár el tőle a nyilvánosság valamint hogy a nyilvánosság számára is teljesen világosak legyenek az ügyfél indíttatásai illetve céljai. Az ügyfél tevékenységi területével kapcsolatban a PR-nak mindig arra kell törekednie, hogy ügyfelét mindig megkímélje az esetlegesen felesleges és haszontalan üzleti lépések megtételétől, amelyeket a nyilvánosság vagy nem nézne jó szemmel vagy amelyek végső célja nem lenne teljes mértékben világos a nyilvánosság számára. Például, a telefontársaságok széles körű ügyfélszolgálatot tartanak fenn csak azért, hogy minimálisra csökkentsék a félreértéseket amelyek kialakulhatnak ő és a szolgáltatásaikat igénybe vevő ügyfeleik között. A nyilvánosság felé mutatott átláthatóság és egyértelműség ilyen szempontból rendkívül fontos, hisz így minimálisra tudja a társaság csökkenteni a nyilvánosság véleményével való felesleges súrlódásokat. Az ilyen erőfeszítések fő célja tehát, a tanítók és diákjaik, kormányok és választóik, társaságok és az ő szolgáltatásaikat igénybe vevő ügyfeleik közötti megértés és egyetértés maximalizálása.

A PR szakterülete tehát olyan etikai kód kialakítását végzi még napjainkban is amelyek felvehetnék a versenyt a jogi és egészségügyi szakmák hasonló etikai normáival. Részben, persze ez a működési szabályzat rá van kényszerítve a PR szakemberre. Azonban ahogyan az ügyvéd felismeri, a PR ügynök is tisztában van vele hogy habár mindenkinek jogában áll saját társaságát a lehető legjobb fényben feltüntetni a nyilvánosság előtt azonban azt nem felejtheti el hogy a nem őszinte, etikátlan kliens, vagy a kereslet hiányában piacra bocsájtott árú illetve szolgáltatás, vagy esetleg az antiszociális piaci működés nem reprezentálható valós fényben és ezeket a PR ügynöknek is el kell utasítania. Egyrészt saját PR vállalkozását is rossz színben tüntetné fel a nyilvánosság előtt, ha ilyen ügyfeleket képviselne, másrészt pedig az ilyen ügyfél képviselésén keresztül etikátlan célokat próbálna népszerűsíteni a nyilvánosság körében. A jogban a bíró és az esküdtszék kezében összpontosul az a jogi értelemben vett hatalom amely együttesen képes a jogi ítélet meghozására. De a PR esetében a PR ügynök bíró és ítélőszék is egyben, aki ügyfele képviselésén keresztül befolyással bír a nyilvánosság végső ítéletére, vagyis vétójoggal rendelkezik az ügyfele bírságának a kiszabásánál.

Másrészt olyan ügyfeleket sem képviselhet tiszta lelkiismerettel amelyek érdekei ellenkeznek már meglévő ügyfelei érdekeivel. A reménytelen vagy a piaci érdeklődés teljes hiányával küszködő szolgáltatásokat sem képviselheti, hisz az teljes mértékben aláásná saját üzleti sikerességét.

Nyílt és elfogulatlan működésre kell törekednie ügyfeleivel kapcsolatban hisz a nyilvánosság könnyen ellene fordulhat ha nyilvánvalóvá válik a közvélemény megvezetésére tett bármilyen próbálkozása. Ha pedig ilyen hírneve kerekedne, akkor PR vállalkozásának egyből búcsút is mondhatna. Amikor konkrét propagandaanyagot terjeszt azt legjobb ha nyíltan akként is jellemzi, hisz a médiareprezentánsok aki terjeszteni fogják ezeket, lehetőség szerint e jellemző alapján fogják azt elfogadni illetve elutasítani.
