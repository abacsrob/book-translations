II. Az új propaganda

Azokban az időkben amikor a királyoknak volt még szavuk, XIV. Lajos megtette azon szerény megjegyzését miszerint "Az állam Én vagyok." és abban az időben ebben tényleg igaza is volt.

De az idők változnak. A gőzgép, a nyomdászat és a közoktatás, mint az ipari forradalom három fő pillére elvették a királyok hatalmát és felruházták a népet azzal. Ez a hatalom amelyet a királyok elvesztettek a nép javára pedig elsősorban gazdasági hatalom amely automatikusan magával vonja a politikai hatalmat is egy idő után. A történelem erre a legjobb példa, hisz a királyok és az arisztokrácia hatalmát a XIX. sz. első negyedétől a polgárság vette át ilyen szempontból. Az általános választójog, illetve a mindenkit megillető iskoláztatás ezt a hatalomátadást csak még jobban serkentette, hiszen lassan a polgárság lépett a régi királyok helyére, míg a polgárság helyzetét a tömegek örökölték meg. A tömegek váltak lassan de biztosan azzá akinek hatalmában állhat a társadalmat ilyen vagy olyan irányba sodorni.

Manapság, azonban erre a folyamatra kezd kialakulni egy ellenreakció. Hisz egy maroknyi kisebbség rájött arra, hogy van lehetősége, a többség vagyis a tömegek befolyásolásán keresztül, kiaknázni a tömegek ezen hatalmát. A tömegek gondolkodásmódjának formálásával lehetővé vált, hogy erejüket egy bizonyos cél felé összpontosítsák, lehetőleg úgy hogy még csak fel sem ötlött bennük az hogy lehet, hogy a háttérből vannak irányítva a lezajló események. Társadalmunk mostani struktúrája, ezen gyakorlat létezését egyenest megköveteli. Legyen az akár a politika, a pénzügy, az ipar, a mezőgazdaság, a jótékonykodás, az oktatás vagy más terület, ezeknek a társadalomra való pozitív hatásukat és fejlődését csakis és kizárólag a propaganda valamilyen vállfaja segítheti elő. A propaganda tehát az előző fejezetben már említett láthatatlan vezetőség fő eszköze a hatalomgyakorlásra.

A közoktatás elsődleges célja az lett volna hogy a mindennapi embert olyan tudással ruházza fel amelyet a mindennapi életben saját hasznára tud fordítani. Az írás és az olvasás elsajátítása lett volna az ami ennek a legfontosabb mozzanata. Legalább is ezt szajkózza a demokrácia dogmája. De ez a fajta gondolkodásmód helyett, a közoktatás, nem adott a tömegnek mást csak reklámszlogenekkel kidíszített címkéket és újságcikkeket, semmitmondó tudományos bizonyításokat, szenzációhajhász frázisokat és közhelyekkel büszkélkedő történelmi tanulságokat, teljesen függetlenül bárminemű eredeti gondolattól vagy megközelítési módszertől. Mindegyik ember büszke saját címkéire, annélkül hogy tudatában lenne annak, hogy az pontos másolata sok millió másik címkének, amelyekre ugyancsak rendkívüli módon büszkék saját tulajdonosaik. Ez remekül mutatja azt hogy társadalmunk tömegei milyen rendkívüli módon befolyásolhatóak sőt egyenest megvezethetőek, ha érzékeik és tudatuk az általuk elvárt módon van ingerelve. És lehet, ezen állítás első hallásra merő túlzásnak tűnhet miszerint az amerikai nép ilyen zsigeri szintű eszmék és gondolatok által van vezérelve mindennapjaikban, de mégis így van. Az eszmék és gondolatok ilyen típusú terjesztésének fő mehanizmusát nevezhetjük tehát egy olyan fajta propagandának, aminek a fő célja eszmék és dogmatikus rendszerek szervezett de felszín alatti és mégis minél széleskörűbb elterjesztése.

Azzal is tisztában vagyok, hogy maga a propaganda kifejezés eleve negatív értelmezést hordoz magában, legalább is az átlag ember számára biztosan. Mégis, az hogy egy propaganda helyes vagy helytelen teljes mértékben helyzetfüggő, mondhtajuk azt, hogy a propaganda által elérni kívánt cél érdemessége és az általa közétett információk pontossága is nagyban meghatározza a propaganda helyességének mértékét.

Csakis önmagában, a propaganda szó, olyan gyakorlati jelentést hordoz, ami eleve teljesen semleges és teljes mértékben személytől vagy helyzettől függ. Magára a szóra, a Funk and Wagnalls' szótárban a következő 4 definíciót találtam:

"1. kardinálisok közössége, akik a hittérítő missziókat felügyelik; ugyancsak az 1627-ben VIII. Urbán pápa által alapított Pontificio Collegio Urbano "De Propaganda Fide" kollégium, amely a missziókra küldött szerzetesek és papok képzését végezte

"2. Bármely intézmény amely bizonyos eszmék vagy dogmák terjesztését végzi

"3. Bizonyos társadalmi vagy egyéb cél érdekében tett, a közvélemény megnyerését szorgalmazó erőfeszítés

"4. Alapelvek propagandaszerű terjesztése

A Scientific American folyóirat, egyik friss számában, a propaganda szó régebbi és jól bevált jelentésének szorgalmazására és népszerűsítésére buzdít:

"Nincs még egy olyan szó az angol nyelvben, melynek jelentését oly elcsorbították volna mint a propaganda szóét. A jelentés ilyen fajta baljós elferdülését a világháború során lezajló események láncolata okozta.

"Ha felnyitnánk a Stanford-i szótár legfrissebb kiadását, láthatnánk, hogy a propaganda nem jelent többet keresztény római-katolikus kardinálisok közösségénél, akik a hittérítő missziókat vezényelték és felügyelték. Ugyancsak ezt a kifejezést használták a VIII. Urbán pápa által alapított római kollégium elnevezésében is amely misszionáriusokat képzett ki. Ebből kifolyólag is történhetett az, hogy a későbbi időkben ugyanezt a kifejezést kezdték használni minden olyan intézménynél vagy nyilvános erőfeszítés esetében amely valamilyen eszmerendszert próbált terjeszteni, akár vallásos vagy nem vallásos alapon.

"Ezen definíciók alapján már egyértelmű, hogy a propaganda mint olyan az emberi aktivitás egy teljesen legitim formája. Bármelyik társadalom, amelyik rendelkezik bizonyos eszmerendszerekkel, legyenek azok akár vallásosak vagy nem vallásosak, ezen eszmerendszereik más társadalmakban való terjesztésekor, a propagandikus terjesztést gyakorolják.

"Az igazság a legfontosabb és ha egy emberi közösség úgy hiszi hogy sikerült rátalálnia arra, akkor nem hogy csak előjoguk ezen igazság gyakorlása, hanem egyenesen kötelességük is azt továbbadni másoknak. Ha pedig az igazság terjesztésére találnak egy olyan módszert amivel az sokkal hatékonyabban és szélesebb körben terjeszthető, azt használniuk kell hisz az igazság az egész társadalom jólétére mindig csak pozitív hatással lehet. A propaganda pedig csak úgy vállhat erkölcstelenné és romlottá ha tudatosan történik az igazság elferdített változatának a terjesztése, vagyis ha a propagandista tisztában van azzal, hogy amit terjeszt az szemenszedett tiszta hazugság vagy pedig ha tudatosan valami olyasmit propagál ami a közös jó ellen van.

"A propaganda tehát, amint azt letisztáztuk egy teljesen ártalmatlan szó, származását tekintve is és csakis úgy vállhat negatívvá ha tudatosan helytelen célok elérésénél vetik be eszközként. A tény, hogy manapság mennyire rossz hírnévvel rendelkezik, csak arra bizonyíték, hogy a mai polgárok mennyire nincsenek tisztában igazi jelentésével. Ha pl. valamelyik polgári közösség egy vitatott témában kiállna egy álláspontért amiről szent meggyőződéssel vallaná az igazságot, azt már mindjárt propagandaként kellene megbélyegeznie a társadalomnak? Vagy pedig azok számára járna ez a degradáló és elutasító jelző akik ezt az igazságot megpróbálnák megcáfolni, csakis azért mert ők pedig annak ellenkezőjéről vannak meggyőződve?

"A vér nem válik vízzé, ahogy mondja a régi közmondás és ez többszöresen is érvényes e szóra és annak jelentésére. Ezért is támogatnunk kell azt, hogy e szó visszanyerje semleges és tiszta jelentését gyermekeink és gyermekeink gyermekei számára egyaránt, amelyet ténylegesen meg is érdemel.

A propaganda messzire nyúló formáló ereje még talán az átlagosan informált állampolgárokat is néha meg tudja lepni. Mindemellett mégis elég csak belelapoznunk egy napi hírlapba és máris nyilvánvalóvá válik a propaganda széleskörű fennhatóságának ténye, legalább is azé a fajtáé amely a közügyeket érinti. A New York Times első oldala, pl. azon a napon amikor ezek a paragrafusok íródtak nyolc fontos hírről adott jelentést. Négy ezek közül, vagyis mindnek a fele, tiszta propaganda, a szó negatív értelmében értendően természetesen. Az alkalmi olvasó ezeket is nagy valószínűséggel spontán történések objektív bemutatásaként fogja értelmezni. De valóban csak ennyiről lenne szó? Itt vannak a hírek főcímei: 12 ország figyelmezteti Kínát, a segélyek küldésére csakis valódi reformok bevezetése után lesz hajlandóság, Pritchett beszámolója arról hogy a Cionizmus bukásra van ítélve, a new york-i ingatlanosok átmeneti vizsgálatot követelnek, Az amerikai életszínvonal az eddigi legmagasabb, Hoover irodájának jelentése szerint.

Vegyük is ezeket sorban: a Kínáról szóló cikkben inkább az a fontos mozzanat, hogy egyáltalán megjelentették nem pedig az amiről konkrétan beszámol. A "Külügyminisztérium jóvoltából" került a nyilvánosság elé azzal az elsődleges céllal, hogy Amerika polgárait megismertesse álláspontjával. Az a tény pedig, hogy ezt maga a Külügyminisztérium tette meg, közvetlenül hozzájárul a cikk tekintélyéhez és jelentőségéhez, amelyet az átlagos amerikai állampolgár hajlamos készpénznek venni.

Dr. Pritchett tudósítása pedig, aki a Carnegie Alapítvány tagja, egy próbálkozás arra, hogy beszámoljon a konfliktusokkal teli Arab fennségterületen létesített izraeli telepesek életéről. Dr. Pritchett felmérése, amelyet személyesen felügyelt, meggyőzte őt arról hogy a Cionizmus csak "még több keserűséget és még jelentősebb instabilitást fog okozni mind az izraeliek mind pedig az arabok részére egyaránt" és e álláspontját próbálja e cikkében népszerűsíteni a közvélemény körében, felhasználva erre akár a Carnegie Alapítvány köztekintélyét is. A New York-i ingatlaniroda igazgatójának és a Hoover adminisztráció beszámolói pedig egyszerűen próbálkozások arra, hogy a közvéleményt egy bizonyos véleményre sarkallják.

Ezek a példák azonban még nem eléggé mutatnak rá a propaganda sötét oldalára. Inkább a célból mutattam be ezeket, hogy bemutassam a mindennapi események hogyan ruházhatóak fel úgy, tudatos befolyásolás által, hogy annak a közvéleményen legyen egy valamennyire előre látható hatása. És ilyen szempontból tényleg a modern propaganda bemutatására szolgálnak példaként. Ezen a ponton pedig, mi magunk is megpróbálhatjuk megfogalmazni, hogy mit is értünk pontosan modern propaganda alatt.

Az nem más mint az olyan következetes, és kitartó szándék amely események tudatos befolyásolásán keresztül törekszik a közvélemény formálására bizonyos csoportokról, eszmékről vagy vállalkozásokról.

A milliós tömegek befolyásolására tett ilyen fajta próbálkozások nagyon is elterjedtek jelen korunkra. Jóformán nem létezik olyan nyilvános vállalkozás amely ne használna ilyen vagy olyan mértékű és jellegű propagandát, legyen az egy katedrális építése, egy egyetem alapítása, egy mozgófilm népszerűsítése vagy maga az elnökválasztás folyamata akár. A közvélemény befolyásolását végezheti professzionális propagandista, de az sem ritka, hogy gyakorlat nélküli amatőr is belevág ebbe a vállalkozásba. Az egyetlen fontos dolog a propagandával kapcsolatban, hogy az folyamatos és általános jellegét ne veszítse el; mert így összességében ilyen vagy olyan mértékben de el fogja érni célját vagyis úgymond fegyelmezi és kordában tartja majd a közvéleményt, hasonló módon ahogy a hadsereg is fegyelmezi saját katonáit.

A propaganda befolyásának célpontjába sokszor azonban olyan makacs és földhöz ragadt gondolkodású tömegek is kerülhetnek, akiknek a terelgetése illetve fegyelmezése óriási kihívást jelent a propganadista számára. Van, hogy a célcsoport foggal körömmel ragaszkodik saját közhelyeihez, ahogyan Walter Lippmann ezt jellemzi, szamarat csinálva ezzel, a közvéleményre állítólag nagy befolyással bíró, nyilvános tisztségviselőkből, szamarat amelyet elsodortak az áradó és őrjöngő folyó vad hullámai. Amikor azonban a birodalmi varázsló személyét megtestesítő propagandista előre megérzi a tömegek vágyódását valamilyen ideál iránt, ezt a vágyat megpróbálhatja kielégíteni valamilyen általánosított nacionalista népideál kiöklendezésével, amelyet a tömegek önkívületükben, habzsolva fognak magukba lefetyelni. A jelenkori Amerika tömegei is egy ilyen, az északi emberfaj alapján mintázott, nacionalista és faji fölénytől bűzös önképre vágynak, akik kiszorítva érzik magukat az immigránsáradat által saját országuk joggal követelt öröksége alól, amely egyben tökéletesen egybevág őseik előítéleteivel és közhelyeivel így azt minden gond nélkül magukévá tudják tenni bármiféle ellenállás vagy védekezés nélkül. Ezek a tömegek lesznek az elsők a sorban, akik fel fogják ölteni a forradalom maskaráját, hogy együtt politikai változásokat csikarjonak ki, főleg akkor ha a propagandista által nyújtott ideál is erre buzdítja őket.

Társadalmunk jelenlegi berendezkedésének egyenesen előfeltétele a tömegek beleegyezése, akármilyen felszínes is legyen az. Így akármilyen kezdeményezés vagy vállalkozás csak úgy maradhat hosszú távon is életképes és érheti el céljait ha azt vagy azokat a közvélemény is támogatja valamilyen módon. Legyen az jótékonysági kezdeményezés vagy valamilyen üzleti, politikai vagy egyéb társadalmilag is releváns vállalkozás, alkalmaznia kell a propaganda valamilyen vállfaját, hogy céljai jó színben tűnjenek fel a közvélemény előtt és hogy az ne forduljon el annak támogatásától. A Közel-keleti segélyiniciatíva, a New York-i szegények segélyszervezete (AICP), mind úgy kell hogy lefessék saját vállalkozásukat a közvélemény számára mintha fogpasztát akarnának eladni, jó haszon reményében persze. Büszkék is lehetünk az újszülött-túlélesi arány növekedése miatt - hisz ez sem több jól hangzó propagandánál.

Úgy is lehet mondani, hogy a propaganda lényegileg szövi át jelenlegi társadalmunk legtöbb aspektusát, szinte úgy hogy az a körülöttünk lévő világ bennünk élő mentális képét alapvetően határozza meg. És mégha ez a vélemény túlságosan is pesszimistának tűnhet - bármiféle bizonyíték hiányában is - a kérdéses tendencia hatásai mindenféleképp valósak és kézzelfoghatóak és ezek hatékonysága is csak nőni fog a közeljövőben ahogyan a közvélemény befolyásolásának hasznosságára egyre jobban fény derül.

Ez is csak azt mutatja, hogy bárki aki képes elegendő befolyást gyakorolni a közvéleményre, egy bizonyos cél érdekében, az képes a közvéleményt terelgetni is a kérdéses cél felé, legalább is egy ideig biztosan. Míg a közelmúltban a hatalmat az akkor aktuális politikai vezérek gyakorolhatták, hisz amit akartak és amit csináltak az történelmi események hosszú láncolatát fektette le és határozta meg, addig napjainkra ugyanezen vezérek leszármazottai, akik jelenleg is kezükben tartják a politikai hatalmat, rájöttek hogy képtelenek ugyanazt a módszert követni mint őseik, a tömegek beleegyezése illetve támogatása nélkül. Ezért fordulnak ezek a mai vezérek ehhez az új eszközhöz, a propagandához, amellyel képessé válnak arra, hogy befolyásolhassák a tömegek véleményét lehetőleg úgy hogy az az ő személyes érdekeiket se hátráltassa sőt ha lehet inkább segítse. Ezért állíthatjuk azt, hogy a propaganda mint jelenség, modern korunk inkább velejárója mint mellékhatása és hogy megléte sokáig fogja még elkísérni társadalmunkat.

A világháború folyamán, pl. óriási sikere volt a patrióta propagandának amely sok hatalmi pozícióban lévő személy szemét segítette felnyitni, azzal kapcsolatban hogy mennyire számos és addig kiaknázatlan lehetőség rejlik még a közvélemény befolyásolása mögött, mint hatalomgyakorlási módszer. Az akkori amerikai kormány és még számos, a maga hazafiasságával büszkélkedő szervezet egy olyan módszert dolgoztak ki, amely az akkori, a nyilvánosság véleményét ajánlások útján történő befolyásolási módszert alkalmazó szakemberek számára még nagyon újszerűnek tűnhetett. Ennél az új módszernél nemcsak az emberek érzékeit és gondolatait próbálták közvetlenül befolyásolni, akár képek, hangok vagy egyéb eszközök segítségével, hanem közvetett módon is megnyertek a cél számára, olyan vezető személyiségeket, amelyek egyetlen szavát követők százai, ezrei vagy akár százezrei figyelték mohó kíváncsisággal és behódoltsággal. Így nyerték meg az akkori háborús erőfeszítés számára olyan csoportok és szervezetek támogatását is automatikusan, amelyek vezetőik és vezéreik szavait és eszméit majdhogynem gondolkodás nélkül elfogadták és életük szerves részeivé tették. Ugyanakkor, az e hazafias érzés propagandistái olyan mentális sablonokat és közhelyeket is bevetettek amelyek a tömegek érzelmeire közvetlen hatást tudtak gyakorolni abból a célból hogy az ellenség állítólagos kegyetlenkedései, terrorja és zsarnoksága érzelmi reakciót váltson ki a tömegből, amelyre a politikai vezetőség mindennel válaszolhat csak további "tétlenséggel" nem. Természetes is volt, hogy a háború után a propagandisták, akik látták a propaganda e jellegű hatását a tömegre, elgondolkoznak arról, hogy lehetséges lenne-e ugyanezeket a módszereket békeidőben is alkalmazni.

És ami azt illeti, a háború óta a propaganda gyakorlata csakis ezen álláspont javára változott, méghozzá igen jelentősen. A propaganda e új, modern módszerét tehát jogosan nevezhetjük modern propagandának a továbbiakban.

Nemcsak az egyént, vagy esetleg az egyén szűk illetve tágabb szociális csoportját célozza, hanem figyelembe veszi a társadalmi szintű vagyis tömeges kötődéseket és lojalitást a különböző társadalmi csoportok között is. Az egyént nem a társadalmi struktúra egyetlen sejtjeként kezeli, hanem olyan sejtként amely alapvető jellegű a társadalmi struktúra egészére nézve. Ha ez a struktúra megfelelő helyen kap ingert akkor az egész sejtállomány reakciója egyértelmű és előre kiszámítható lesz.

Erre az üzleti élet szolgálhat egy példaként, konkrétan az Amerikában bársonnyal dolgozó textiliparosok, amelyek nemrég nem tudták árúikat megfelelően értékesíteni mert nem volt rájuk elég kereslet, a bársony kiment a divatból, úgy tűnt minden időre. A textilgyárosok piackutatás útján megállapították, hogy Amerikában lehetetlen lenne újra feléleszteni a bársony iránti keresletet ezért úgy döntöttek a problémát nem is Amerikából kell orvosolni, hanem a divat szülőhazájából, Franciaországból. A divat forrását kellett megváltoztatni és akkor az onnan jövő változás majd az egész világot behálózza és átszövi majd. Lyons volt a bársony hazája. Az amerikai bársonytextilesek tehát olyan, a bársony népszerűsítését végző divatszolgálatokat alapítottak, amelyek a francia textilgyártókra és forgalmazókra próbáltak hatást gyakorolni. Lyons-beli textilgyárokkal és ruhatervezőkkel próbálták felvenni a közvetlen kapcsolatot és rájuk próbáltak hatni hogy gyártsanak több bársony alapanyagú ruhákat és kollekciókat valamint arra is felbérelték őket, hogy legyenek segítségükre saját árúik értékesítési stratégiáik hatékonyabbá tételében. Egy inteligens párizsi volt az egyik ilyen divatszolgálat vezető személye, aki sorban meglátogatta a leghíresebb textilgyárakat és ruhatervezőket, hogy személyesen számoljon be nekik a bársonyruhák gyártásában rejlő hatalmas haszonnal kecsegtető lehetőségekről. Ő volt az aki megszervezte különböző híres grófnék és hercegnők bársonyruhakölteményeinek legyártását és bemutatását és azt hogy erről az amerikai közvélemény tudomást is szerezhessen. Amerikai nők ezrei pedig egyszerűen a divatszalonban találkoztak e "csodás ruhaköltemények varázsával", innen pedig már egyenes út vezetett odáig, hogy a különböző bársonyból készült női ruhaköltemények újra divatossá váljanak Amerikában.

Az amerikai divatmagazinok és divattudósítók is, mind egytől egyig haraptak a csalira, ami csak még jobban segítette elhitetni az átlagos amerikai hölggyel és kisasszonyal, a bársony divatossá válását. Eredményként a bársony alapanyagú ruhák szinte elözönlötték az amerikai ruhapiacot, hisz a kereslet ezt megkívánta, mégha ezt a keresletet mesterségesen szították is, először Párizsból azután pedig már Amerikából. Egy óriási amerikai divatszalon, aki a divatmeghatározó szerepére áhítozott, bársony ruhákat és kalapokat népszerűsített a párizsi divatszolgálatok nevében. Az új stílus messzire elhallatszott, és más divat -és ruhaszalonok is egytől-egyig ugyanerre a divatdiktáló szerepre és persze pénzügyi sikerre vágytak. Az egyetlen hirdetést pedig sok másik száz követte. Az amerikai nő pedig végérvényesen meg lett győzve arról, hogy a bársony az új divat, hisz mindenhonnan csak ezt hallotta.

Ezek a mesterségesen szított körülmények tehát megtették kívánt hatásukat az amerikai közvélemény célrétegére, vagyis a nőkre. Az ingatag divat végre a bársony oldalára állt, ahogyan ezt egy napilap jellemezte. Az amerikai bársonytextilesek pedig megnyugodhattak, rendeléseik száma meredeken megnőtt, üzleteik pedig a nekik kijáró virágzásnak indulhattak.

Ez a modern propaganda, azonban a társadalom egészét nézve, közvetlenül nem alkalmas arra hogy a tömegek vágyait kielégítse. Egy bizonyos reform iránti vágy, akármilyen elterjedt is, nem fejezhető ki illetve alakítható át közvetlenül cselekvéssé, addig amíg a kérdéses terület törvényhozásáért felelős intézmény nincs megfelelő nyomásgyakorlás alatt. Millió háziasszony érezheti úgy, pl., hogy a gyárilag előállított élelmiszerek egészsételenek ezért be kellene azokat teljesen tiltani. De arra, hogy e vágyuk meg is valósuljon, kicsi az esély, addig amíg e félig meddig hangoztatott akarat nincs valamilyen módon megszervezve és megfelelően kinyilvánítva méghozzá az ezért felelős kormányhivatal felé. Akár tudatában vannak neki akár nem, ahhoz hogy ez vagy akármelyik másik közösségi akarat vagy vágy visszhangot sőt választ idézzen elő propagandát kell alkalmazni, hisz a közakarat csak így válhat szervezetté és irányítottá.

Persze, ezen eszközt közvetlenül a tömegek képtelenek bevetni. Ez a feladat inkább, arra a maroknyi szervezett csoportra vár, akik képesek a propaganda folyamatos és rendeltetésszerű adagolására. Amerika felvirágzása pedig e csoport személyes érdekeinek valamint az amerikai tömegek közakaratának a keresztezése által lehetséges csak, ha szerencsések vagyunk a nem is olyan távoli jövőben. Csak ezen intelligens csoport irányadásával, lesznek képesek az amerikai tömegek tudatosítani illetve meg is valósítani az elébük fektetett új eszmék által ígért fényes jövőt.

Az ilyen kis csoportok tehát képesek elhitetni az amerikai tömeggel mindazt ami azoknak érdekükben áll, sőt még többet is. Viszont ahogy egy propagandának vannak támogatói ugyanúgy lehetnek neki ellenzői is. Mindkét fél a saját malmára hajtja a vizet, a saját eszméit hangoztatván, ez pedig az a mód ahogyan a modern propaganda kiegyensúlyozottá vállhat és demokratikus társadalmunkban a többség meggyőzésén keresztül végül beválthatja ígéreteit.
