VI. A politikai propaganda

Korabeli demokráciánk egyik talán legnagyobb kihívása az, hogy hogyan vegye rá az aktuálisan megválasztott politikai vezetőséget a tényleges vezetésre. A nép akaratának dogmája a megválasztott vezetők nagyobb hányadát képes összezavarni annyira hogy azok összekeverik a vezetést a vezekléssel. Ez lehet a részbeni oka is annak amiért a mai Amerikában olyan nagy mértékű a politikai terméketlenség, amelyet számos társadalomtudós is kritizált már.

Egyetlen magát komolynak tartó szociológus sem állíthaja tehát többé, hogy a nép akarata bármilyen szempontból is istenien bölcs vagy fenkölt lenne. Hisz a nép akarata valójában nem több mint amit az általa elismert vezetők és még azok hintettek el a tömegek tudatában akik tisztában vannak a tömegtudat befolyásolásának módszereivel. Beültetett előítéletek, klisék és szokások uralják a nép tudatát, amelyeket a vezetőik szolgáltattak számukra.

De szerencsére, a tényleg tehetséges politikusnak módjában áll irányítani a tömegek akaratát, a propaganda megfelelő módon való bevetése által.

Disraeli cinikusan emlékezett meg erről a dilemmáról: "Követnem kell a nép akaratát, de akkor hogyan lehetnék a vezérük?" Azt is mondhatta volna hogy: "Vezetnem kell a nepét. De akkor, hogyan fogom őket ugyanakkor szolgálni is?"

Mai politikusaink legalább annyira nem tudnak bánni a nyilvánossággal, mint amennyire ez a század elejei hirdetési módszerekre is jellemző volt. Ami sajnálatos hiszen míg a politika volt a legelső terület amely országos szinten tudta felhasználni a propagandát publicitási célok elérésére, addig ugyancsak a politika volt az ami ezeket a módszereket azóta sem volt képes úgy módosítani, hogy azok illeszkedjenek a nyilvánosság korabeli elvárásaihoz. Az amerikai üzleti világ azonban, amely eltanulta a propaganda ezen módszereit a politikai életből, azóta már képes volt a nyilvánosság elvárásainak megfelelően alakítania az általa használt üzleti propaganda, a közvélemény befolyásolását célzó módszereit.

A mai átlagos szavazópolgár közönyét, kétségenkívül az okozza, hogy a politikusok képtelenek megfelelni elvárásainak. Nem tudják olyan fényben feltüntetni önmagukat és politikai programjaikat, amelyek valós jelentést vagy jelentőséget hordoznának az átlagos választópolgár számára. Azon hibát újra és újra elkövetvén, miszerint a politikus legfőbb feladata a nép szolgálata, a politikus egy szolgalelkű robotként viselkedik aki saját politikai programját képtelen vonzóvá tenni a szavazópolgárok többsége előtt. Erre csak egy igazi vezér és harcos lenne képes. De a jelenlegi politikai légkör feltételei mellett, a megválasztást megcélzó jelölt, aki a tömegek támogatását szeretné magáénak tudni, kizárólag a propaganda szakszerű bevetésével lenne képes elérni ezen célját.

Legyen az a politikai hivatalba való megválasztás problémája, a különböző politikai programok bemutatása és az erre való nyilvános támogatás megteremtése vagy akár a politikai hivatal döntéseinek a mindennapi közösségi élethez való alakítása, a tömegek mentalitását követő propaganda használata egyre jobban a politikai élet szerves és kihagyhatatlan részévé válik.

Ma, egy sikeres üzletembernek muszáj majmolnia a politikust, aki fel tudja használni a propagandát saját politikai céljaira. Saját politikai programját ígéretes és zengő jelszavakkal próbálja népszerűsíteni, de a csillogó ködösítés és az állítólagos népszerűség mögött sajnos legtöbbször nincs semmi. Az üzletember is hasonlóképp próbálja saját vállalkozását olyan képben feltüntetni amely biztosítani fogja vállalkozása számára a nyilvánosság támogatását. Éves üzleti vacsorákat szervez amelyeken fennhangú szónoklatok illetve elhamarkodott ígéretek hangzanak el. Időközönként semmitmondó kitüntetéseket oszt ki irónikusan azon alkalmazottai között, akik a leghűségesebben tudták teljesíteni parancsait, hasonlóan ahhoz ahogyan a régi idők pompázó fényű köztársaságai is kitüntették az arra érdemes polgáraikat.

De mindez csakis egy megtévesztő nyilvános képet festhet le az üzlet működéséről ami miatt a vállalkozás egy becsületes és a közjót szolgáló vállalkozásnak fog tűnni a nyilvánosság számára. És ez csak az egyik módja annak amellyel a vállalkozó serkenteni tudja az üzlete iránti általános jóhiszeműséget, akár a részvényesek, az alkalmazottak vagy a fogyasztók részéről. Így tudják a vállalkozások, legyenek azok kicsik vagy nagyok, termékeiket és szolgáltatásaikat értékesíteni a piacon. A vállalkozás tehát először is a nyilvánosság elvárásainak feltérképezésével kezd bele munkájába, majd az ezen elvárásoknak megfelelő termék illetve szolgáltatás piacra dobása után, a fogyasztói visszajelzések folyamatos követésén keresztül állandóan tökéletesítenie kell termékét illetve szolgáltatását, hogy a piac ne forduljon el tőle.

A mai politikai kampányok is hasonlókép nem többek pompázó és lélegzetelállító körítéssel tálalt figyelemeltereléstől, amelyek nagyratörő szónoklatokkal próbálják maguk számára megnyerni a piac nagyobb hányadát, vagyis a választópolgárok szavazatainak a többségét. Ezeknek nagyrészt nem sok közük van a lényeghez, vagyis ami valójában a politikai jelöltek és programjaik mögött van. A választó tömegek viselkedésének tudományos vizsgálata, a tömeg elvárásainak megfelelő jelöltindítása és a politikai program olyan színekben való bemutatása amely meggyőzheti a nagyközönséget annak érdemlegességéről.

A politika volt Amerikában az a legelső úttörő vállalkozás, amely a tömegek támogatásának megnyerését célozta meg saját maga számára. Azért is irónikus az a tény, hogy míg a vállalati szféra oly sokat tanult a politikától a nyilvánosság kezelésével kapcsolatban, addig a politika képtelen volt ellesni a modernnek számító tömeggyártás és népszerűsítés legújabb vívmányait ugyanezen a területen.

Az Independent egyik koraibb számában, Emily Newell Blair a politikai kampányokra annyira jellemző pénz- és erőfeszítésfecsérlés egyik tipikus példájáról számolt be. Értékbecslése szerint egy szenátor és az ő általa tett, öt napig tartó és több ezer mérföldet bejáró politikai kampánykörút keretében mindössze 1105 személy előtt sikerült bemutatniuk politikai programjukat. Számítása szerint, így a személyenkénti összkiadások (a ráfordított idő mennyisége alapján számítva) mintegy 15,27 dollárt tettek ki, vagyis ennyibe került a kampány számára egyetlen szavazat, persze csakis akkor ha az adott személy tényleg így fogja le is adni szavazatát.

Ahogyan még jellemzi "ez a kampánykörút a szavazatokat célozta meg hasonlóképpen ahogyan egy tipikus hirdetés is mindig az eladásokat veszi célba." Azonban "Mit mondana a vállalkozás vezetője annak az eladási igazgatónak, aki egy rendkívül borsos honoráriumú szónokkal próbált hatni mindössze 1200 személy vásárlási szokásaira, ami mondjuk személyenként ugyancsak közel 15 dollárjába került? Szinte hihetetlen, hogy míg azok a személyek akik milliókat keresnek ügyesen felépített termékhirdetési kampányaikkal, addig a politikai kampányok vezetői, mind alulmaradnak amikor a választópolgárok szavazatainak a megnyerésére terelődik a szó."

Tényleg felfoghatatlan, hogy politikusaink miért nem tudják bevetni a vállalati szféra által lefektetett publicitási módszereket, amelyek saját területükön már bizonyították eredményességüket. Az, hogy a politikus képes a politikai stratégia megfogalmazására, politikai vitapontok kifejtésére illetve megoldások durva felvázolására, nem jelenti azt is, hogy mindezek nyilvánosság előtti bemutatását illetve népszerűsítését is rá kellene bízni.

A politikus értheti a köz feléje tett elvárásait és azt is hogy mi az amit a nyilvánosság még hajlandó elfogadni. Azonban ez nem azt jelenti hogy a politikus képes a politikai eszme olyan szintű nyilvános bemutatására is, amely tömegek millióit fogja tudni meggyőzni.

Természetesen, esetenként lehetséges hogy a politikus, vezetői erények széles skáláját vonultassa fel méghozzá eredményesen, úgyanúgy ahogy az üzleti világban is lehetnek olyan vállalati vezetők akik elsőrangú gyárigazgatók, kitűnő pénzügyi szakemberek, példás mérnökök és haszonhajtó eladási igazgatók is mind egy személyben.

A nagyvállalkozásokat nagyrészt azon alapelv működteti miszerint egy előre megfogalmazott működési politika alapján folytatják nyilvános ügyleteiket. Ha a politikai stratéga is hasonló sikereket akar elérni, akkor neki is ugyanezt az utat kell követnie. A politikai kampányt lépéséről lépésre kell kidolgozni, úgy hogy az egy széleskörű tervet kövessen. A politikai alapelveket, ígéreteket, költségvetési terveket, közösségi mozgósításokat és a jelöltek imidzsét is úgy kell kidolgozni, mint ahogyan az üzleti szféra is kidolgozza a termékei értékesítését célzó hirdetési kampányokat.

Egy politikai kampány kidolgozásának első lépése mindig a kampány céljainak nagyvonalakban történő megfogalmazása és olyan formába öntése amely ezeket a célokat a nyilvánossággal is képes megértetni és elfogadtatni - ez maga a politikai platform kidolgozása. A politikai vezetőnek ennél a lépésnél mindig arra kell törekednie, hogy a platform valamilyen jelentéssel bírjon az esetleges választópolgár számára, amellyel az akár azonosulni is képes lenne. A politikai kampány ígéreteit ugyancsak a nyilvánosság sem veheti csak úgy félvállról és ezeknek ugyanazt kellene jelképezniük mint amit az üzleti világban a megvásárolt termék visszavásárlási garanciája is jelent. A nyilvánosság nem hisz többé a politikai kampányok népszerűsítését célzó promóciós és publicisztikai törekvésekben, ami persze nem azt jelenti hogy a politikust erkölcstelen csalónak tartja, hanem csak azt, hogy a választási ígéreteket nem tartja többnek üres frázispuffoktatásoktól amelyek csakis a politikus személyes céljait szolgálhatják. Ha a politikai kampány kidolgozása során erre a szempontra jobban odafigyelnének talán eredményesebbé válhatna a kampány.

A politikai platform tervezetének véglegesítése előtt mindenféle a nyilvános kedélyt és elvárásokat tükröző felméréseket kell elvégezni, hogy azoknak az eredményeit is fel lehessen használni a platform véglegesítésénél. Ez nagy segítséget nyújthat a politikai stratéga számára, aki így sokkal könnyebben tudja majd felvázolni és megtervezni a szükséges politikai program minden egyes részletét és lépését.

A nagyvállalkozás amely hasznot remél terméke értékesítéséből, legelőször is megvizsgálja a piac terméke iránt támasztott elvárásait és követeléseit és csak azután kezd egyáltalán bele a termék megtervezésébe, gyártásába illetve értékesítésébe. Ha a piac egyik szegmense teljes mértékben vevő a termék ötletére, akkor egyértelmű hogy mi a tehendő. De másfelől, ha a piackutatás eredménye az, hogy a piac egy másik szegmense inkább másik termék iránt elkötelezett, akkor nincs értelme a piac azon részére összpontosítani. Nagyon sokszor, ez a fajta piackutatás mutat rá annak a szükségességére, hogy a terméket vagy teljesen át kell tervezni vagy pedig arra, hogy a termék hirdetési stratégiáját kell valamilyen formában módosítani. Olyannyira alapos ez a piackutatás, hogy a vállalat amely megtervezi a következő évre vonatkozó pénzügyi költségvetését, azt is figyelembe veszi, hogy a vállalat hirdetéseit leközlő különböző napilapok, hetilapok illetve egyéb újságkiadványok a piac mely szegmensét fedték le milyen gyakorisággal. Abban az esetben ha a piac bizonyos szegmensei kevésbbé voltak kitéve a hirdéteseket népszerűsítő kiadványoknak, akkor azokban megismételhetik a hirdetési kampányt a maximális piaci lefedettség elérése érdekében.

Ahogyan az üzleti életben is vezetik a hirdetési illetve értékesítési kampányok költségvetéseit, ugyanúgy a politikai kampányok finanszírozását is pontos költségvetési terv alapján kellene végezni. Manapság, egy nagyvállalat minden pillanatban pontosan tudja azt, előzőleg lefektetett tervek alapján, hogy az elkövetkező néhány évben hány dollárt fog kiadni a különböző hirdetési és terméknépszerűsítési kampányaira. Pontosan tisztában van vele, hogy kiadásainak hány százalékát fogja ezen célokra fordítani - újságokban illetve lapokban közétett hirdetésekre, vásárlást népszerűsítű poszterekre és kiadványokra valamint házalló illetve utazó ügynökök kiadásaira akik beutazzák az egész országot hogy a lokális értékesítések mellett extra bevétellel gazdagítsák a vállalatot.

Egy politikai kampánynak is hasonlóan pontos költségvetési terv alapján kell működnie. Legelőször is a teljes költségvetési keret méretét kell meghatározni. Ez a méret pontosan megállapítható ha a kampány minden egyes részletének kiadásait előre meghatározzák és összegzik. Az üzleti életben számos precedense volt már egy ilyen típusú felmérésnek ezért ez könnyedén és pontosan meghatározható. Másodrészt azt kell meghatározni hogy az összköltségvetésre szánt pénzt milyen forrásokból teremtik majd elő.

Egyértelmű, hogy a politikának nagy mértékben nőhetne a tekintélye a nyilvánosság előtt, ha a politikai kampányok adománygyűjtésének folyamata átláthatóbbá válna a nyilvánosság számára, hasonlóan ahhoz amilyenek a háborús erőfeszítések érdekében rendezett nyilvános adománygyűjtések is voltak. A jótékonysági szervezetek működése például követendő precedenseket kínál a politikai kampányok szervezői számára e téren. A politika kis fekete pénzesszatyrának a kiiktatásával egész Amerika területén jelentős mértékben nőhetne a politika köztekintélye és a nyilvánosság érdeklődése is végtelenül nagyobb lehetne, ha a kampány szervezői időrendileg előbb vonnák be a nyilvánosságot a kampány folyamataiba.

Ismételten, az üzleti világhoz hasonlóan, a politikai kampány költségvetésére szánt pénzt is egy pontosan lefektetett terv alapján kell kiadni. A költségvetési terv lépéseinek egyéni fontossága szerint kell mindegyik lépésre pénzt szánni. A különböző újsághirdetések, utcai poszterek és hirdetőcédulák, híres személyek befolyásának a kihasználása, beszédek, előadások és gyűlések valamint egyéb népszerűsítést végző rendezvények pénzelését mind azok egyéni fontossága alapján kell végezni és úgy, hogy a fontosabb események mindig nagyobb költségvetésre legyenek jogosultak. Valamint a különböző lépések pénzelését a fontossági kritérium mellett, a végső céllal összhangban kell elvégezni. Bizonyos kiadások soron kívül is szavatolhatók, ha a teljes költségvetés csak egy kis hányadát teszik ki, de fordítva is azok a kiadások amelyek nagyobbak a vártnál háttérbe helyezhetőek más fontosabb kiadások javára.

Hasonlóan a szavazók érzelmi sarkallása is része lehet a politikai kampány tervének. A kampány népszerűsítése érdekében nem hasznosítható érzelmek túlságosan könnyedén válhatnak érzelgőssé, ami eltaszíthatja a szavazókat a kampány támogatásától valamint ezek könnyen erőfeszítésfecsérléssé korcsosulhatnak ami nagyban hátráltathatja a politikai kampányt.

A nagyvállalati szektor már réges rég rájött arra, hogy a terméknépszerűsítő és hirdető kampányait alapvetően emberi érzelmekhez kell kötni. A politikus is a szavak által keltett indulatok és heves érzelmek tömegekre való hatásait használja a legtöbb esetben.

A politikai kampány kihagyhatatlan részét kell hogy képezze tehát az emberi érzelmek befolyásolása. Azonban e érzelmi hatásnak:

a.) összhangban kell lennie a kampány összes legapróbb részletével illetve fő céljával is egyidőben
b.) alkalmazkodnia kell a kampány által megcélzott közösségi csoportok érzelmi beállítottságához
c.) illeszkednie kell a politikai eszmék népszerűsítését végző médiumhoz

Azonban a kampánynak arra is ügyelnie kell, hogy a szószék általi érzelmi befolyásolás veszt hatásából ha azt a végsőkig fokozzák. A politikai felvonulások és parádék is csak akkor lehetnek eredményesek, ha a tömeg majdhogynem őrjöngésig feszült érzelmi állapotban van. Az a jelölt pl. aki csecsemőket vesz karjai közé és az erről készült fotókkal próbál érzelmi hatást kiváltani, sikerre számíthat. A csecsemők megcsókolása pl. akkor lehet hatásos eszköze a kampány propagandájának, ha a politikai program csecsemőkkel foglalkozó problémák megoldásait próbálja népszerűsíteni a választópolgárok körében. De ha ezek az érzelmi töltetű jelenetek nem kötődnek szorosan a politikai kampány főbb pontjaihoz akkor értelmetlen erőfeszítéssé fognak alacsonyodni, ugyanúgy ahogyan az a hirdetés is amely egy templom képével próbálná rávenni a fogyasztókat a korcsolya vásárlására. Az igaz, hogy a templom képe pozitívan hat vallásos indíttatásainkra és ösztöneinkre, azonban ezek az ösztönök nem segítenek abban hogy meg is vegyük a korcsolyát, hisz nem segítik azt a felismerést miszerint a korcsolya használata szórakoztató illetve, hogy a korcsolya a vásárló életét színesebbé varázsolhatja.

Korabeli politikai életünk ugyancsak nagy hangsúlyt fektet a politikai jelölt személyiségére is. Egy egész pártot és annak politikai eszméit képes vállára venni a politikai jelölt, a tömegek pedig a jelölt személye alapján fogják eldönteni hogy támogatják-e a pártot vagy sem. Egy sármos kandidátus, a legjegesebb szíveket is meg tudja olvasztani, hogy azáltal szavazatokat nyerhessen saját pártja illetve politikai eszméje számára. Azonban csupán a kandidátus személyisége, aki képes akár egész Amerika figyelmét is megragadni, nem elégséges ahhoz hogy a párt és annak céljai is támogatásra leljenek, hisz ezen utóbbiak, vagyis maga a párt és annak politikai céljai jóval fontosabbak a jelölt személyiségi vonásaitól. Ebből a szempontból nem is igazán a jelölt személyisége számít, hanem inkább a jelölt képessége arra, hogy a párt programjának vizióját megnyerő módon tudja bemutatni a szavazók előtt. Még Henry Ford, aki a ma Amerikájának legszínesebb üzleti egyénisége, is termékén keresztül vállt híressé, nem pedig fordítva.

A kampány vezetőjének ugyanakkor a tömeg érzelmeinek terelgetését a jelenlevő összes kis közösség egyéni érdekeinek a figyelembevételével kell hogy végezze. Hisz a nyilvánosságot nem csak demokratákra és republikánusokra lehet felosztani, hanem az emberek beállítottságai jóval több kategóriába is tartozhatnak egyidőben. Az emberek nagyob része jelenleg általános érdektelenséggel néz a különböző politikai eseményekre és történésekre ezért ezen akadályt leküzdvén kell a politikai kampánynak a különféle közösségi érdekekekért is kiállnia, hogy magáénak tudhassa azon közösség támogatását. A választópolgárok számos egymást keresztező érdekcsoportokból tevődhetnek össze, akár gazdasági, társadalmi, vallásos, oktatási, kúltúrális, faji, helyi, sport és még számos más fajta érdekeltségű csoportok és közösségek is alkothatják a szavazópolgárok összességét.

Amikor Coolidge elnök színeszeket hívott meg a Fehér Házba egy elnöki reggelire, tisztában volt vele, hogy a színészeknek széleskörű közönségeik vannak, akik szeretik és hűségesen követik a színészek munkáját. Az elnök e lépése okosnak mondható, hiszen így a mozi és filmrajongók mind potenciálisan nagyobb eséllyel fogják támogatni Coolidge elnököt és politikai programját az elkövetkező választások során.

A Shepard-Towner törvénytervezet beiktatása azért lehetett sikeres, mert az emberek támogatták az édesanyák megsegítését ami a törvénytervezet elsődleges célja is volt egyébként. Legyenek azok doktorok, tanítók vagy egy bármilyen más érdekeltségű csoport, a támogatók száma és befolyása oly széleskörű volt közösségeikben, hogy képesek voltak meggyőző többségű közösségi támogatást összpontosítani a törvénytervezet meghozatalának a javára, így a Kongresszus végül megszavazta a kérdéses törvényt.

Miután a politikai kampány megfogalmazta alapvető céljait és ezek megvalósításának lépéseit, valamint definiálta a különböző közösségeknél alkalmazott politikai apellálás módját, óvatosan meg kell hogy határozza a különböző médiumok fontosságát amelyeken keresztül majd szólni fog a nyilvánossághoz, mindezt természetesen úgy, hogy a médium maximális hatásosságot tudjon kifejteni a nyilvánossággal való komunikálása során.

A média fajtái, amelyek hatásosan képesek elvégezni a politikai üzenet elterjesztését, sokrétűek lehetnek. A média ezen eszközei ugyancsak nagy szerepet játszanak, a különböző közösségi események és tevékenységek megszervezésénél amelyek elsősorban a kampány politikai eszméinek a népszerűsítését célozzák. E célból bármilyen tárgy, kép vagy hang felhasználható amely a kérdéses politikai eszme hatékonyabb megértését segíti a szavazók körében.

Jelenleg a politikai stratéga leggyakoribb választásai a rádióadások, a sajtó, a különböző nyilvános gyűlések, előadások illetve kortesbeszédek és szónoklatok amelyek közvetlenül képesek hozzájárulni a politikai kampány üzenetének a terjesztéséhez. De ezek mind csak kis részei a lehetőségek teljes tárházának amelyeket még ezeken felül be lehet vetni e cél elérése érdekében. Különböző kiállítások, felvonulások illetve versenyek megszervezésén keresztül is elérhető az, hogy minél többen foglalkozzanak a terjeszteni kívánt politikai eszmével. Olyan közösségekre fókuszálhatja a közvéleményt a politikai kampány amelyek eddig még nem voltak aktívan bevonva hasonló, a nagy nyilvánosság előtt zajló politikai folyamatokba, ezzel is kiterjesztve saját befolyását illetve hatáskörét.

De bármi is legyen a politikai stratégia következő lépése, azt mindig a nyilvánosság befolyásolását célzó különböző médiastratégiák lépéseivel összhangban kell lebonyolítania. A napi hírek sokféleképp juthatnak el a nyilvánosságig, - újságok, napi- és hetilapok, folyóiratok, poszterek, körlevelek vagyis írott szó által, fényképek és mozifilmek vagyis álló- és mozgóképek által valamint szónoklatok, előadások és rádióműsorok vagyis hang által. A politikai kampánynak pedig ezek közül minél többféle módon kell szólnia a nyilvánossághoz, hogy a kampány sikeressé válhasson. Mert a nap végén az a legbiztosabb, ha a kampány nem csak egyetlen fajta médiajelenlétre támaszkodik, hanem a választópolgárokat a lehető legtöbbféleképp szólítja meg.

Azzal is tisztában kell lennünk, hogy a propaganda csak akkor hozhatja a tőle elvárt hatást ha a szavazópolgár szavazatát valamilyen csoportos hovatartozás alapján hozza meg nem pedig saját szabad akaratából. Mert ahol léteznek ezek a csoporthoz való hűségből illetve hovatartozásból eredő társadalmi és közösségi nyomások, mint pl. egy főnök és annak beosztottja között, ott ezek a csoportos ösztönök mindig az egyén szabad akaratának a semlegesítését fogják eredményezni. Ennél a konkrét esetnél pl. a főnök politikai véleménye számít felsőbbrendűnek és az a követendő példa alkalmazottja számára.

Azonban ha a politikus megfelelően tudja kezelni a szavazók e csoportos hovatartozásait, akkor azokat saját hasznára tudja fordítani és képes közelebb hozni a tömeget saját gondolkodásmódjához. Vagyis politikusainknak inkább a tömeg befolyásolására kellene törekedniük nem pedig arra, hogy a tömeg minden kívánságát teljesítsék. Elméletileg, ezt a befolyásolást illetve hatásgyakorlást heves szónoklatokkal lehet elérni, amelyben a politikus a kérdéses problémát olyan színben tünteti fel, hogy az a szavazók véleményét az általa elvárt irányba vonzza. Továbbá, a csoport- és közösségvezetők megnyerésével a politikus számíthat arra, hogy a vezető befolyása alatt álló közösség is a politikus oldalára fog állni.

De a szavazatokért való kampányolás eltörpül a hatalomgyakorlás folyamatának a jelentősége előtt. Úgy is mondhatjuk, hogy a propaganda hozzáértő használata sokkal alapvetőbb és elengedhetetlenebb eszköze mindannak ami a megválasztás után történik.

Egy kormányzást úgy lehet jól eladni a szavazóknak ahogy azt egy bármilyen termékkel tennénk kinn a piacon. Gyakran tűnődöm is azon, hogy a jövő politikusa, aki amellett, hogy felelős lesz a saját pártjáról alkotott közvélemény alakításáért, még az e célt szolgáló propaganda megtervezésében és kivitelezésében is megfelelően jártas lesz-e? Nemrég vitattam meg e témát George Olvany-val. Azt mondta, hogy néhány Princeton-i végzős nemsokára csatlakozni fog a Tammany Hall politikai gépezetéhez. Ha én lettem volna a helyében akkor ezeket a kiváló fiatalembereket mind először gyakornoknak adtam volna valamelyik hivatásos propagandista szárnyai alá, hogy gyűjtsenek tapasztalatot, hisz úgy a politikai pártgépezet sokkal hasznosabb részeivé vállhatnak majd.

Az egyik oka, amiért mai politikusaink olyan lassan veszik csak át az üzleti élet által kitaposott és lefektetett publicitási módszereket, talán abban rejlik, hogy a politikusnak majdhogynem a kisújját sem kell megmozdítania ahhoz hogy a komunikációs médiát saját hasznára tudja fordítani.

Az újságíró elsőként a politikushoz fog fordulni, ha politikai témájú cikket szándékozik megjelentetni. A politikusnak pedig hatalmában áll bizonyos információkat kiadni, bizonyos információkat pedig visszatartani, ami már eleve egy bizonyos szintű cenzúrázási hatalommal ruházza fel őt. Az újságírónak pedig ily mód kényszerből együtt kell működnie a politikussal, ha további politikai híreket szándékozik a nyilvánosság elé tárni.

A politikus tehát, amint láthatjuk nem lehet az események áldozata, hanem neki kell uralkodnia az események sorozatán, ha sikeres politikai karriert kíván magáénak tudni.

Vegyünk példaként egy politikai programot amelyben a fő pont az adócsökkentés. Az azt népszerűsíteni kívánó politikus, mondjuk a rádióadáson keresztüli szónoklatok mellett döntött, hogy olyan mód fogja megpróbálni népszerűsíteni a politikai programban lefektetett adócsökkentés jogosultságát. Nagy valószínűséggel, az Andrew Jackson idejében is használt direkt konfrontációs publicitási módszerrel fog élni, amelyet mára már az üzleti világ nagyrészt kiselejtezett. A következőket fogja mondani a rádióadásban: "Ha rám szavaznak az adócsökkentésre szavaznak, hisz a magas adó azt is jelenti, hogy ugyanannyi pénzért kevesebbet fognak tudni vásárolni és ezt nem akarhatják." És habár, e hozzáállásnak megvan az az előnye, hogy lehet több millióan hallgatják a kérdéses rádióadást azonban ez a fajta appellálási módszer igen elavultnak számít. A hallgatók lustasága ellen intéz direkt támadást, ami ha őszinték vagyunk nagy kihívásnak számít még ezen a szinten is.

Másfelől viszont, ha a politikus a modern propagandista szemszögéből nézne a helyzetre, lehet megmaradna a rádiószónoklatoknál, azonban azt eszközként használná csupán, egy előre megfogalmazott és gondosan előkészített politikai stratégia keretein belül. Mielőtt leadná ugyanazt a szónoklatot, amelyben hasonlóképp az adócsökkentés előnyeire buzdítaná a rádióhallgatóságot, gondosan előkészítené a hallgatóságot a rádióüzenet befogadására. Olyan nyilvános kiállításokat és bemutatókat szervezne, amelyek illusztrálnák látogatóik számára a magas adókkal járó hátrányokat. A bemutatók megnyitóit ünnepélyes körülmények között olyan köztiszteletben álló személyiségek vezetnék, akik maguk is az alacsonyabb adó hívei. Olyan közösségeket is beszervezne ezekbe a kiállításokba akik különösen hátrányos helyzetbe kerülnének ha az adók nem lennének csökkentve. Dramatizálhatná is az eseményeket, más prominens személyiségek beszervezésével akik bojkottálnák a fonott textíliákat, magas áraik miatt, akik a kiállítás folyamán, bojkottjuk miatt nem lennének hajlandóak fonott ruhákat viselni. De társadalmi munkásokat is beszervezhetne akik beszámolnának arról hogy a drága fonott árú mennyire meg fogja keseríteni a szegények számára a tél átvészelését.

De akármilyen rossz színben festené is le a problémát a tömegek előtt, a lényeg az, hogy azok a kérdést problémaként kezeljék már akkor amikor a rádióadásra sor kerül, hisz ily mód már a rádióadás folyamán az adást hallgatók érteni fogják hogy itt egy megoldásra váró problémáról van szó és hogy a szónokló politikus az aki megoldást kínál erre a problémára.

A propaganda számára rendkívüli jelentőségű lehet ha akár az egész világ figyelmét rabul tudja ejteni, ezt mutatja Thomas Masaryk bölcs példája is, aki Csehszlovákia átmeneti elnökeként országának függetlenné nyilvánításának ünnepélye kapcsán hívta fel magára a világ figyelmét.

Csehszlovákia 1918. október 28.-án, hétfőn vált független állammá. A kikiálltás eredetileg kitűzött dátuma 27.-e vasárnap volt, de Masaryk ráébredt arra, hogy a világ többi nemzete sokkal fogékonyabban fogadná e jeles esemény hírét ha ezt áttené egy hétköznapra vagyis másnap hétfőre. Így az újságok is sokkal nagyobb részletességgel tudtak beszámolni a jeles történésről és a hír futótűzként terjedhetett a szabad világ többi nemzetei felé.

Masaryk professzor velem is megvitatta a kérdést a bejelentés megtétele előtt: "Történelmet csinálhatnék a média segítségével ha Csehszlovákia szabad állammá nyilvánításának dátumát megváltoztatnám ily módon." A média pedig készségesen segítette a csehszlovák elnök fáradozásait és tényleg történelmi nappá vált a kérdéses dátum az egész világ előtt.

Ez az eset is azt mutatja, hogy mekkora befolyással bírhat esetenként a propaganda megfelelő használata.

Természetesen, sokan vélik úgy, hogy a propaganda veszíteni fog hatásosságából miután a működésének mehanizmusa nyilvánvalóvá vált a nyilvánosság számára. Én nem osztozom ezen a véleményen. Mert a propaganda csak akkor veszthet erejéből, mégha a világ jóval tudatosabbá válik is működésére, ha a propaganda hamis vagy pedig társadalomellenes eszközök segítségével igyekszik elérni céljait.

Másik, a propaganda ellen szóló érv még, hogy az önmagában képes a vezető politikai személyiségek legyártására. És a kérdés jogos, vajon a vezér csinálja a propagandát vagy pedig inkább a propaganda teszi a vezért? Széleskörűen elterjedt vélekedésnek számít az is, hogy az újságíró is képes a senkiből, akár egyetlen éjszaka alatt is, istent kreálni.

Hogy ezek az állítások és vélekedések igazak-e, megtudhatjuk ha válaszolunk arra a másik kérdésre hogy a sajtó áll a közvélemény mögött vagy pedig inkább a közvélemény az ami alakítja a sajtót. Egy biztos, a politikus eszméinek magjait csak egy olyan közösségben érdemes elhinteni amely készen áll azon eszmék befogadására. Vagyis mindkét fél részéről, mind a politikus mind pedig a közösség részéről, kell lennie egy bizonyos szintű kölcsönös egymásrautaltságnak. Vagyis a propaganda csakis akkor válhat hasznos eszközzé a politikus kezében, ha mondanivalóját a célcsoportok, akár tudatos vagy akár tudatalatti szinten is, egyáltalán hallani akarják.

Ugyancsak nem vonhatjuk kétségbe a propaganda teljes létjogosultságát sem, csakis az alapján, hogy egyszer találkoztunk egy fajta propagandával ami hamis és megtévesztő volt akkor, hisz a propaganda elengedhetetlen része a politikus eszköztárának aki szólni szándékozik szavazóközönségéhez.

Napjaink másik gyakori kritikája az, hogy a propaganda az Egyesült Államok elnökét olyan fennkölt köntösbe öltözteti, amely igazi hősként, sőt mi több istenként tünteti őt fel az állampolgárok előtt. Ezzel részben egyet is tudok érteni, azonban azt nem felejthetjük el, hogy ebbe a propagandának csak kis beleszólása van, hiszen állampolgárok milliói vágynak egy ilyen fennkölt és magasztos vezérre, aki minden akadályon képes őket átvezetni és akire fel tudnak nézni. A tömegek egy erős vezéregyéniség iránti vágya tehát az, ami életre hívja ezt a fajta függőséget, a propaganda pedig, ezt a már eleve adott vágyat csak kihasználja.

Ez a jelenség, amikor propaganda segítségével próbálják eladhatóbbá tenni a vezér személyiségét a választópolgárok előtt, sokkal hasznosabb attól mint amikor nem vetnek be egyáltalán semmilyen propagandát sem ugyanezen cél elérése érdekében. A Wales-i herceg amerikai látogatása példája annak, hogy a nem megfelelő propaganda használata mennyit tud csorbítani a jó közmegítélésen. Erről a fiatalemberről látogatása során számos cikk jelent meg a sajtóban azonban ez nem segítette abba, hogy az amerikai közönség pozitív fényben láthassa látogatását. Nem volt több egy jól öltözött, sármos, sport- és tánckedvelő utazótól aki csak a könnyelmű és komolytalan élethez való hozzáállását tudta megcsillogtatni az amerikai nagyközönség előtt. Csak látogatásának utolsó állomásán, amikor meglátogatta a New York-i aluljárót sikerült valamelyest pozitív nyilvános képet festenie magáról a nyilvánosság előtt, de akkor már késő volt mert az amerikai nyilvánosság nem a barátságos, királyi követet látta a hercegben hanem a fontoskodó és világutazó arisztokratát. Ha megfelelő tanácsnokok segítették volna amerikai látogatása során és tanácsokkal látták volna el az amerikai élet mindennapjainak szokásaival kapcsolatban, a herceg sokkal pozitívabb képet festhetett volna le magáról és az Egyesült Királyságról egyaránt az amerikai nép előtt. Nagy Britannia egy igen nagy esélyt hagyott így kihasználatlanul arra, hogy kiváltsa Amerika népének a jóindulatát.

Amerika fő vezérének, vagyis az elnöknek a nyilvános fellépése mindig bizonyos értelemben megrendezett kell hogy legyen, vagyis annak mindig egy előre meghatározott és jóváhagyott terv alapján kell történnie. Ez azért van így mert az elnöknek mindig azt az arcát kell mutatnia a megválasztói felé amelyet azok támogatnak és amelyel azonosulni is tudnak. A gyakorlatban ez arra használható fel, hogy a politikus nyilvános megítélése mindig elérjen ez bizonyos pozitív szintet. Azonban a háttérben a politikusnak mindig készenlétben kell állnia azokra az esetekre is, amikor a közvélemény elégedetlenségének ad hangot, legyen az felszínes vagy valós elégedetlenség akár.

Hogy ezeket az elégedetlenségi hullámokat kezelje különböző publicitási stratégiákat kell bevetnie. Ez bizonyos esetekben lehet csak egy egyszerű elnöki interjú leközlése, amelyben elmagyarázza a helyzetet. Ezek után ha a közvélemény továbbra sem csitul és mindenféleképp megoldást vár az általa problémaként azonosított helyzetre, akár tömeges felvonulások, közösségi kiáltványok vagy a sajtóban megjelenő cikkek által, akkor mindenféleképp lépnie kell. Ha a helyzet problematikája mögött egy törvény vagy pedig előírás áll, akkor azon kell módosítania, de mindenféleképpen éreztetnie kell a nagyközönséggel, vagyis a megválasztóival, hogy hallgat rájuk. Ezek a publicitási módszerek az I. világháborúban tevékenykedő békekitapogatók módszereire építkeznek, akik az ellenség békéhez való hozzáállását próbálták kideríteni különböző publicitási tehnikák bevetésével. Ezt a módszert vette át napjainkra számos politikus is, akik egy bizonyos törvénytervezet megszavazása előtt ezekkel a módszerekkel derítenek fényt arra, hogy a nyilvánosság milyen mértékben támogatja ezt a lépést.

Ez egy olyan elavult publicitási módszer amelynek a mai modern demokráciánkban már nincs semmiféle létjogosultsága. Mert ha a politikusnak megvan a képessége rá, akkor igenis legyen az őt megválasztó közösség igazi vezére, ne pedig csak egy tunya politikus aki ki van szolgáltatva közössége minden fintorának és aki képtelen a példamutatásra és a vezetésre.

A modern propagandista egy teljesen fordított hozzáállással rendelkezik a fent leírthoz képest. Számára a sikeres propaganda alapját az képezi, hogy kell lennie egy végső célnak és hogy e cél elérése érdekében úgy kell a körülményeket befolyásolni illetve alakítani, hogy a nyilvánosság is e végkifejletet támogassa. Ezáltal a nyilvánosság ellenállása minimálisra csökkenthető vagy jobb esetben teljesen ki is iktatható ami az ideális lenne minden propaganda esetében.

"A államférfi funkciója tehát abban merül ki, hogy kifejezze a tömegek szándékát.", mondja erről George Bernard Shaw.

Napjaink politikusának tehát a társadalmi propaganda terén is legalább akkora képzettséggel kell rendelkeznie mint a politikai propaganda terén. Ha közösségének csakis egyik átlagos képviselője, akkor akár bele se kellene kezdenie a politikai pályafutásba. Demokráciánkban, amelyben a tömegek példaértékű vezetőkre vágynak, bármi áron, a politikai pálya kezdőjének mindenféleképp az ezt befolyásolni tudó gyakorlati módszereket is el kellene sajátítania, nem pedig csak az erre vonatkozó elméleti eszmerendszert.

"Minél szélesebb a szakadék a polgárság és a munkásosztály között, annál elhanyagolhatóbbá válik az előbbi társadalmi befolyása amelyből az útóbbinak nem származhat semmilyen további haszna sem." írja H. T. Buckle, történész.

A propaganada szerepe tehát, e szakadék áthidalása napjaink összetett civilizációja számára.

Csakis az ilyen propaganda mindennapos és bölcs használata által képes a demokratikusan megválasztott vezetőség a hatalom gyakorlására amely visszatükrözi a választók akaratának megértését és amely a nyilvánossággal való kapcsolatának őszinte fenntartására törekszik.

Ahogy David Lawrence kiemelte egyik legutóbbi beszédében, a Washingtoni vezetésnek egyre nagyobb szüksége lenne egy olyan hivatalra, amely a kormány nyilvánossággal való kapcsolatára összpontosít és a felmerülő konfliktusok enyhítésében illetve a kapcsolat folyamatos fenntartásában tudna segédkezni. Az igaz, hogy már most is létezik a Division of Current Information hivatala az államvezetésben, amelyet megalapításakor tapasztalt újságírók vezettek. Később ennek a vezetését olyan diplomaták vették át, akik azonban keveset tudtak a nyilvánossággal való hatékony kommunikáció módszereiről. És habár ezen diplomata vezetők közül néhányan tényleg megfelelően el tudták látni e hivatal vezetői szerepét, Lawrence állítja, hogy államvezetésünknek hosszú távú előnyei származhatnának abból ha a hivatal vezetése más típusú személyek kezébe kerülhetne.

Osztozok véleményén, hogy tényleg szükség van egy olyan hivatali poszt megalapítására, amelynek a betöltője főképp a nyilvánosság informálásának területein mozogna otthonosan és akitől az államtitkár tanácsokat kérhetne ezen a téren. Ha pl. létezne olyan állami információ amely nincs megosztva a nyilvánossággal akkor ezt a kérdéses hivatalnok felülbírálhatná abban az esetben ha az információ nyilvánosságra hozatala segítené az államvezetés nyilvános pozitív képének fenntartását vagy valamilyen politikai cél megvalósítását.

Azonban ez a propagandista jóval széleskörűbb feladatkörrel rendelkezne, az egyszerű sajtóhivatalnokétól. Az Amerikai Egyesült Államok kormánya létre kellene hogy hozzon egy saját PR irodát amely közvetlenül az elnök kabinettjének lenne alárendelve. E iroda legfőbb feladata Amerika céljainak és ideáljainak tolmácsolása lenne az egész világ számára, valamint a közvetítő szerepével lehetővé tehetné az állampolgárai és a kormány közötti információcserét valamint az ugyancsak közöttük folyó hatékony együttműködést is. Vagyis röviden ez a hivatal tolmácsolná az államvezetést az állampolgárok felé és fordítva.

Ezen iroda képviselője azonban nem lenne általános értelemben véve sem csakis propagandista és sem csakis sajtóügynök, hanem inkább a kettő kombinációja. Azon tapasztalt szakértő szerepét töltené be, aki folyamatosan felügyelne az aktuális trendek és az uralkodó közvélemény felett, annak érdekében hogy a kormányzás mindig tudjon a nyilvánosság beállítottságáról valamint hogy a nyilvánosság is mindig követni tudja a kormányzati szervek törekvéseit és céljait. Amerika nemzetközi kapcsolatait jelentős mértékben tudná javítani egy ilyen fajta hivatal működése, legyen szó akár Dél-Amerikáról vagy Európáról. Amerika demokratikus vezetőségének fel kellene végre vállalnia ezt a magasztos szerepet, amelyben az intelligens kisebbség bölcs és jóindulatú kormányzással képes vezetni és szolgálni is a tömegeket.

Ez a fajta kormányzás egy olyan típusú propagandát kell hogy alkalmazzon amely tudományos értelemben modern és szakszerű és amely a különböző társadalmi körülményekre és eseményekre való befolyásolásán keresztül illetve a különböző társadalmi kérdésekre való fókuszálással képes irányítani a tömeget. A jövő államvezetői tehát szakszerűen lesznek képesek a közvélemény figyelmét mindig az éppen aktuális társadalmi kérdésekre ráirányítani és így végre lehetségessé vállhat a társadalom oly sokrétű tömegeinek és szavazóközösségeinek hatékony és intelligens vezetése.
