X. Művészet és tudomány

Az amerikai közvélemény művészet iránti megbecsülésének a felélesztésében szintén fontos szerepet játszhat a propaganda. Amikor egy művészeti galéria kiállítást tervez nyitni, először propaganda segítségével kell megismertetnie a kérdéses művész munkásságát a közvéleménnyel. A nyilvánosság művészet iránti bizalmának és megbecsülésének az elnyeréséhez tehát mindenféleképp szükséges valamilyen jellegű propaganda.

A művészetben, hasonlóan a politikához, az abban járatos kisebbség rendelkezik a kezdeményezés jogával, azonban ezt csak úgy tudja érvényesíteni is, ha előzőleg figyelembe vette a közvéleményt és ha képes kihasználni annak előrehajtó erejét.

Mind az ipar- mind pedig a szépművészet területein a propaganda használata a művész számára eddig nem létező lehetőségeket kínál, amely által még nagyobb népszerűségre tehet szert munkájával a nyilvánosság körében. Ez részben abból is adódik, hogy a modern tömeggyártás zsákutcába fut ha kizárólag ár alapján próbálná a különböző művészeti cikkeket értékesíteni. Ezért is kell ezeken a területeknek a piaci versengés egy olyan formáját használnia, amely az esztétikai értékekből indul ki. Ezért is van az, hogy számos üzleti vállalkozás épít az ezeken az esztétikai értékeken alapuló üzleti hasznosításra. Mondhatjuk úgy is, hogy a művésznek lehetőségében áll az iparral és az üzleti világgal való, egy olyan együttműködés kialakítására, amelyen keresztül alakíthatja a közvélemény művészet iránti ízlését, oly módon, hogy a mindennapi életben jelenlévő csúnya vagy ízléstelen motívumokat szebbre és ízlésesebbre cseréli, nem utolsó sorban ezzel saját pénzügyi helyzetén illetve bevételi lehetőségein is javítván.

Az ilyen propaganda az üzleti világgal karöltve tehát ebben az értelemben egyértelműen segíthet az amerikai kúltúra fellendítésében. Valamint ez a fajta propaganda, elsőként kell hogy majd kihasználja a különböző közösségi vezetők véleményeinek a széleskörű befolyását amelyet közösségeik oly nagy becsben tartanak, ahhoz hogy ezt a célt végül elérhesse.

A nyilvánosságot számára érthető asszociációkon illetve dramatizált történéseken keresztül lehet érdekeltté tenni a művészeti élet eseményeivel kapcsolatban. A művész ihletét, ami új és eddig nem látott alkotások megalkotására indítja őt, át kell fordítani a mindennapi ember nyelvére is, hogy a nyilvánosság is megértse sőt átérezze ezt a művészi indíttatást illetve az ebből kisarjadó művészi alkotást és annak esztétikai szépségét.

Példaként hozható fel, az amerikai selyemipar, amely a párizsi selyemgyártóktól és forgalmazóktól nyeri ihletét. Hisz a párizsi selyemipar egy olyan fajta tekintéllyel képes felruházni amerikai kistestvérét amelyből kifolyólag az jelenlegi sikerét köszönheti.

A következő újságkivágást a New York Times 1925. február 16.-ai számából nyertük, amely egy ehhez hasonló történést mutat be a nagyközönség előtt:

"Párizs, február 15. - elsőként a történelem folyamán, amerikai művészeti alkotások kiállítása nyílik meg a nagyközönség előtt a Louvre múzeum dekoratív művészeti részlegében.

A május 26.-án nyíló kiállítás ünnepi megnyitóját Paul Leon, a szépművészeti miniszter fogja levezetni, amelyen olyan elsőosztályú amerikai selyemiparosok mutatkoznak majd be mint a Cheney Brothers vagy a South Manchester, de még további New York-i selyemalkotásokat is láthat majd a nagyközönség, amelyeket főleg Edgar Brandt, a híres francia fémmel dolgozó művész vagyis a modern Bellini művei ihlettek.

Edgar Brandt volt az aki megtervezte a Verdun-i háborús emlékmű monumentális vasajtóit. Az amerikai selyemipar pedig őt választotta képviselőjéül abban, hogy bemutassa és megismertesse saját művészi iparát a franciákkal.

Edgar Brandt munkája ihlette a több mint 2500 yard-nyi területen bemutatott sokszínű selyemből és bársonyból készült valamint fémfonallal megerősített alkotásokat, amelyeket a nagyközönségnek lehetőségében állt megcsodálni.

Ezek a nemes fémfonallal erősített textíliák az első alkotások amelyek bemutatták Brandt mester befolyását a textiliparra. A bemutatott fémfonallal ékesített textíliák oly egyedi összetételűek, amelyek Brandt mester motívumait mesterien testesítik meg a szemlélő számára és a Cheney tervezői tagadhatatlanul teljes sikert értek el a selyem és a fém egyesítése által munkáik bemutatásával. Az eredeti ruhaalkotások melegségét és egyediségét a felhasznált színek pedig csak tovább fokozzák."

Ezen kiállítás közvetlen közvetkezménye az volt, hogy neves New York-i és Chicago-i ruhaszalonokban is bemutatásra kerültek a kérdéses textilalkotások. A befolyásos francia ruhaipar támogatását meglovagolván, ők is megpróbálták saját közönségeik között népszerűsíteni a kérdéses ruhaalkotásokat. A Cheney Brothers selyemalkotásai pedig - amelyet Amerikában már tömeggyártásnak vetettek alá, a sikereket látván - olyan hírnévre tett szert, nem utolsó sorban a neves francia művész illetve a francia múzeum közreműködésének és támogatásának is köszönhetően, amelyet már nem lehetett semmibe venni.

Ugyanez elmondható majdnem mindegyik nyilvánosan megvásárolható termékről is egyaránt, amelyek valamilyen művészi jelleggel rendelkeznek. Valamint a számos mindennapi használatban lévő tárgy is, legyen az bútor, bármilyen ruházati cikk, szobalámpa, fürdőkád vagy akármilyen egyéb használati cikk, szintén alávethető a közízlés művészi jellegű megítélésének.

Amerikában, ebből kifolyólag is számos gyártó tervezi át saját gyártási folyamatait mindenestől, annak érdekében hogy az ilyen fajta propaganda által gerjesztett nyilvános komerciális és művészi igényt ki tudja elégíteni. A modern tömeggyártásnak alkalmazkodnia kell a nyilvánosság művészi de gazdasági igényeihez is, hogy az általa gyártott termék folyamatosan eladható maradhasson a piacon. Egy zongoragyártó pl. pont nemrég kezdett bele egy ilyen kampányba, amikor művészeket fogadott fel, hogy megtervezzenek egy olyan zongorát amely megfelel a korabeli közízlésnek. És ezt nem elsősorban azért csinálta hogy kielégítse a piac modern zongorák iránti keresletét, hanem inkább azért hogy felhívja a nyilvánosság figyelmét arra, hogy a modernizálódás a zongoragyártást sem kerülte el. Lehet, hogy a házizsúrokon összegyűltek nem beszélnek konkrétan a zongorákról, azonban a mai fejlődő világunkban maga a modernitás az a dolog ami biztosan képes rabul ejteni a többség fantáziáját.

Amikor Hoover titkárt felkérték három évvel ezelőtt, hogy alakítson egy bizottságot a párizsi szépművészeti kiállítás felügyeletére, ezt meg is tette. Ugyanezen bizottságban közreműködő megbízottként magam is segítettem azon fontos művészeti személyiségekből és egyben üzleti vezetőkből álló csoport megszervezését akik elutaztak Párizsba hogy meglátogassák a kiállítást és hírt hozzanak róla. Az ebből származó propagandakampány pedig minden kétséget kizáróan széleskörű hatást tett az amerikai közvéleményre az iparművészet de a szépművészet területén is egyaránt. A kampány egyenes következményeként a modern művészeti irányzatok lassan de biztosan elkezdték kifejteni hatásukat a művészettel közvetlenül kapcsolatban álló iparágakra is.

Az árúházak sorban álltak a feladat teljesítéséhez. R. H. Macy & Company egy saját iparművészeti kiállítást szervezett amelynek előkészítésébe bevonta a Művészeti Metropolita Múzeumot is mint tanácsadót. Lord & Taylor is hasonlóan megszervezte saját művészeti kiállítását amelyen számos külföldi kiállító is részt vett. Ezek az üzletek illetve árúházláncak, a közemberrel való közvetlen kapcsolatán keresztül, még közelebb hozták a nyilvánosságot a legkiemelkedőbb és legegyedibb szép- és iparművészeti művekhez. Ugyanabban az időben pedig a múzeum is ráeszmélt a kereskedelmi szektorral való kapcsolatának jelentőségére, amely segítségével, vagyis az árúházláncakkal való együttműködése útján közelebb hozhatta a nyilvánosságot a művészeti élethez.

A legtöbb művészeti intézmény közül talán a múzeum az, amelyik a legjobban szenved a hatásos propaganda hiányától. Hisz a múzeumot a közember leginkább siralomházakkal vagy templomokkal hozza kapcsolatba, pedig ennek nem így kellene lennie. A múzeumnak kellene lennie a művészeti élet elsőszámú vezetőjének és tanítójának amely közelebb hozza közösségeit az esztétikus és egyedi művészetekhez és azok kiváló műveihez. De a való életben a múzeumoknak nem sok közük van a mindennapi élethez.

A múzeumban található tárgyak szépségének és értékességének a tolmácsolását a nyilvánosság felé egy propagandistának kellene végeznie. Egy bronx-i háziasszony mondjuk, nagy valószínűséggel elenyésző érdeklődéssel viszonyulna egy ógörög díszváza iránt amit mondjuk a Metropolita Múzeum őriz. És mégis egy fazekasműhelyben dolgozó művész mondjuk tervezhet egy olyan házi edénykészletet, amely ugyanazt a díszítést viseli mint a kérdéses ógörög váza. Ezt az edénykészlet pedig már, ha elég minőséges és ár szempontjából is hozzáférhető, a kérdéses bronx-i háziasszony biztosan hajlandó lenne megvásárolni.

Néhány amerikai múzeum érzi ezt a felelősséget, vagyis azt hogy közelebb kell hoznia a nyilvánosságot az általa képviselt művészeti értékekhez. A New York-i Metropolita Művészeti Múzeum büszkén is fogadott 1926-ban több mint egy millió látogatót termeiben; ami nem is csoda hisz tényleg számos erőfeszítést tett a közérdeklődés felkeltése érdekében. A múzeum számos részlegében találhatunk csalogató bemutatókat az emberi civilizáció fejlődéséről. Különleges előadásokkal, utazóelbeszélésekkel, a kikölcsönözhető fényképek és kézzel megrajzolt képek gyűjteményeivel, külsős cégek iparművészeti bemutatóinak otthont adó bérhelységeivel, vendégelőadók és a múzeum személyzete által előadott előadásokkal valamint a szabadon hallgatható David Mannes által vezényelt kamarazenekarkoncertjével, számos lehetőséget nyújt a nagyközönség számára a művészeti élet megismerésére valamint magát a múzeumot is így igyekszik az esztétikai szépség valódi otthonaként bemutatni a látogatók előtt. Mégis a probléma ezzel még mindig nincs teljes mértékben megoldva.

Hisz nem elég ha a látogatók eljönnek a múzeumba és ily mód van alkalmuk a művészeti élet megismerésére és csodálására. A múzeum által jelképezett művészi szépség és páratlan egyediség a múzeumból való kilépés után is el kell hogy kísérje a látogatót. Nem elég ha az ember meglátogatja a múzeumot és megcsodálja annak szépségét, hanem ennek a szépségnek tovább kell kísérnie a látogatót akkor is ha már nem tartózkodik a múzeumban.

A múzeum teljesítményét tehát nem csakis az alapján kell megítélni hogy mennyi látogatót tudott becsalogatni termeibe. Hisz amint azt már mondtuk, a múzeum feladata nemcsak az hogy fogadja a látogatókat hanem hogy ihletet sugározzon közösségei számára, esztétikai szépsége és művészi egyedisége által.

A múzeumnak ugyancsak egy olyan kúltúrális színvonalat kell képviselni közösségei számára, amely egy inteligens propaganda segítségével, teljes mértékben kitöltheti a mindennapi élet által hagyott minden egyes kúlturális űrt. Miért ne alapíthatna egy múzeum egy olyan helyi művészeti bizottságot, amely ajánlásokat tesz az otthondíszítés vagy az építkezés területein illetve az ipar bármelyik művészettel rokon ágában? Miért kellene a múzeumnak kizárólag csakis a művészeti remekművek megőrzésével foglalkoznia amikor a közélet művészeti életbe való bevonásából számos előnye származhatna mind a közéletnek mind pedig a múzeumnak egyaránt?

Egy amerikai nagyváros művészeti múzeumának éves beszámolójában, nemrégen a következőket olvashattuk:

"Egy művészeti múzeum alapvető kötelessége a művészeti munkák iránti konzervatizmus, hiszen van-e annál nemesebb ha megőrizzük történelmünk nagy művészeinek munkáit és remekműveit az utókor számára?"

De vajon ez tényleg a teljes igazság, vagy pedig a múzeumoknak tényleg van még egy rettentően fontos szerepük, ami a korabeli szépségideálok hirdetésében merül ki közösségeik körében?

Ha tehát a múzeum aktív szerepet szeretne vállalni közösségei építésében illetve megsegítésében, mindenféleképp a művészi szépséget amelyet képvisel a közösség nyelvére is le kell fordítania valamint bátran kell vállalnia a bölcs esztétikai vezető szerepét is.

A művészethez hasonlóan a tudomány is nyilvánosságtól elzárt és tisztán gyakorlatias volt a múltban. Ez a fajta tudomány volt az amely csakis tanult közösségek és tudományos szövetségek előjoga lehetett. Azonban napjainkra ez megváltozni látszik mert a tudományos élet is lassan ráeszmél a nyilvánosság támogatásának előnyeire. Számos kutatólaboratórium, amelyekben eddig a világtól elzárt kutatómunka folyt, mára már számos nagyvállalattal tart fenn kapcsolatot, akik akár több százezer dollárt is hajlandóak befektetni a kutatómunka folyamataiba, egy bizonyos találmány vagy felfedezés reményben.

A kérdéses nagyvállalatok természetesen óriási hasznot tudnának kovácsolni abból ha a kutatás elérné ezzen célját. Azonban jelenleg ugyanezek a nagyvállalatok rendelkeznek a kérdéses tudományos felfedezés nyilvánosságra hozásának az előjogával is ami magába foglalja azt is hogy a felfedezés gyakorlati jelentőségét is lehetőségükben áll definiálni vagy akár előírni is a nagyközönség számára.

Ezek az ipari érdekek iskolákat és egyetemeket támogathatnak, hogy cserébe a tudományos munkáról mindig a valós értelmezés láthasson napvilágot. És ez nemcsak lehetőségükben áll hanem egyenesen ez az elsődleges kötelességük is. A propaganda mint eszköz, óriási lehetőségeket adott a tudományos kutató kezébe, valamint a felfedező munkáját is rendkívüli módon képes ösztönözni. Az elmúlt évtizedben pedig, számos nagyvállalatnak sikerült áttörő tudományos felfedezéseket tennie, amelyek a tudomány egészére nézve rendkívül serkentően hatottak. Az American Telephone and Telegraph Company, a Western Electric Company, a General Electric Company, a Westinghouse Electric Company és még számos másik vállalat eszmélt rá a tudományos kutatómunka rendkívüli jelentőségére. Valamint azt is megértették, hogy mennyire fontos a szóban forgó tudományos felfedezés interpretálása a nyilvánosság felé, annak érdekében hogy a felfedezés valódi sikere ne maradhasson el. A rádió- ás televízióadásokat valamint hangosbemondókat használnak propagandaeszközként amely megérteti a nagyközönséggel a tudományos munka értelmét és jelentőségét.

A propaganda az új találmányok népszerűsítésének is egyik pótolhatatlan eszköze. A propaganda jelentősége tehát abban van hogy a nyilvánosság előtti tudományos történéseket megfelelő színben tünteti fel, hogy az nyitottabb legyen annak befogadására. A propaganda az ami elősegíti a minél zökkenőmentesebb fejlődést és változást a mai modern civilizációnkban.
