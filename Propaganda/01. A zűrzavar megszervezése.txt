I. A zűrzavar megszervezése

A tömegek pillanatnyi szokásainak és véleményének intelligens és tudatos befolyásolása a korabeli demokráciánk egyik talán legfontosabb alappillére és akik ezt a láthatatlan folyamatot képesek átlátni és irányítani alkotják országunk valódi és mindent átszövő hatalommal rendelkező vezetőségét.

Meg vagyunk vezetve, gondolatainkat, véleményünket és ízlésünket is nagyrészt olyan külső befolyások formálják amelyeket olyan csoportok és egyének irányítanak akikről talán még csak nem is hallottunk. Ez a jelenlegi demokratikus berendezkedésű társadalmi rendszerünk logikus következménye. Hisz emberek sokaságának kell együttműküdnie ahhoz, hogy társadalmunk simán és zökkenőmentesen működhessen.

De még ezen láthatatlan vezetőink sincsenek tudatában sokszor azzal, hogy kikkel is osztoznak ezen elsőre nem szembetűnő vezetői kabinett irányításának előjogán.

Kimagasló vezetői képességük, a társadalom széleskörű megvezetésén alapszik, azáltal, hogy mindig igyekszik megadni a polgároknak azt amiről azok azt hiszik hogy éppen szükségük van. Ez jelenkori társadalmunk egyik fő mozgatóruggója és a tény az, hogy legyen szó akár a mindennapi politikai életről, az üzleti viszonyokról vagy akármilyen más társadalmi illetve erkölcsi kérdésről, az ezekről éppen uralkodó nyilvános konszenzus irányultságát mindig is egy ilyen, relatív kis létszámú csoport vezényelte a háttérben - az USA közel 120 milliós összlétszámához viszonyítva legalább is zavarbaejtően kevesen vannak - akik ugyanakkor képesek átlátni és előre látni is akár a tömegek mentális folyamatait illetve az ennek a társadalmi viselkedésben megnyilvánuló következményeit.

Az átlagosan mindennapi egyén számára az ilyen fajta hatalmi struktúra talán teljesen feleslegesnek tűnhet és mégis jelentősége egyáltalán nem elhanyagolható ha célunk a társadalmi élet probléma- és zökkenőmentes működése. Elméletben mindenkinek demokratikusan jogában áll arra szavazni akire csak akar. Alkotmányunk, a politikai pártokat nem a politikai hatalmi rendszer szerves részeiként vázolta fel valamint alkotmányunk eredeti szerzői sem úgy képzelték országunk politikai berendezkedésének működését, amilyenre az napjainkra kiformálódott. De az átlagos amerikai választópolgár számára hamar nyilvánvalóvá vált, hogy szavazata fikarcnyit sem ér ha nincs mögötte valamilyen szervezett akarat illetve céltudatosság. Hisz ha szavazatát több száz vagy akár több ezer lehetséges kandidátus egyikére tudná csak leadni, az egy céltalanul és értelmetlenül leadott szavazattá degradálódna. Így alakulhattak meg, a mai politikai rendszerünket jelentősen befolyásolni képes politikai pártok, amelyek szinte egyik napról a másikra voltak képesek befolyásukat széles körben elterjeszteni illetve megszilárdítani. Azóta is, az egyszerűség és a gyakorlatiasság szellemében, él az a nem kimondott megegyezés, hogy politikai rendszerünk a választásokat mindig leszűkíti a 2 vagy legfeljebb 3 politikai kandidátus közötti választásra.

Elméletben, minden polgárnak, saját tudását felhasználva kellene döntéseit meghoznia, nyilvános illetve személyes kérdésekben is egyaránt. A gyakorlatban azonban ez eléggé légbőlkapott, hiszen ha mindenkinek egyénileg kellene az ilyen kérdések politikai, társadalmi illetve gazdasági jelentőségét átlátnia akkor mindenki saját szája íze szerint is döntene és sehova sem jutnánk hisz egyik kérdésnél sem lenne lehetséges nyilvános megegyezésre jutni. Így hát, egy közösen önkéntes és íratlan megegyezés alapján, ezen döntések jogát egy olyan demokratikusan megválasztandó vezetőségre bíztuk amely képes társadalmunk működése szempontjából, a legalapvetőbb és legmeghatározóbb kérdések megfogalmazására és ezen kérdések megoldására tett lépések megvalósítására is akár. Vezető személyiségeink a média segítségével érik el a polgáraikat, akiknek pedig a többsége elfogadja ezen vezetők törekvési szándékait illetve azt ahogyan ezek a vezetők viszonyulnak a különböző társadalmi kérdésekhez; legyen az egy tekintélyel bíró tanító, egy hatalmas pártvezér vagy egy nagy népszerűségnek örvendő költő akár, a korszellem véleményét mindig egy egységes és közös társadalmi szellemi irányvonal vég nélküli ismétlése határozza meg, amelyből minden társadalmi réteg majdnem egyformán kiveszi a részét, ideértve persze a választópolgárok többségét is, akik a folyamat előrehaladtával mind jobban és jobban elfogadják sőt egyenest életük szerves részeivé fogadják ezen törekvéseket.

Elméletileg mindenki csak a legminőségesebb és a legolcsóbb árút vásárolná meg ha ez lehetséges lenne, de a gyakorlatban ez kicsit másképp működik, mivel ha mindenki csak az olcsóságot illetve a különböző minőségi szempontokat venné figyelembe vásárláskor a kereskedelmi élet folytonossága reménytelenül megszakadna. Azért hogy elkerülje ezt a zavart, társadalmunk beleegyezett, hogy a számára értelmes választási lehetőségeket bizonyos források származtatják, mint amilyen pl. a kereskedelmi propaganda, vagyis a reklám. Jelenleg is számos olyan törekvés van folyamatban, amely fő célja a célközönség figyelmének meghódítása legyen szó politikai irányvonalról, valamilyen termékről vagy bármi másról ami fontos lehet a társadalom számára.

Az is lehetséges, hogy az ilyen fajta propaganda helyett célravezetőbb lenne, pl. egy idősek tanácsa jellegű vezetői közösség kialakítása, akik megválasztanák a jelenkori társadalmuk vezetőit, megszabnák a nyilvános és magánviselkedés általános szabályait vagy akár különböző öltözködési illetve étkezési szokásokról is ajánlásokat hozhatnának. De mai társadalmunk e helyett a propagandát választotta, annak is a nyilvános piaci versengésre épülő vállfaját. Ezért is kell ezt a fajta módszert tökéletesítenünk, e cél elérése érdekében pedig társadalmunk beleegyezett hogy ezt a fajta nyílt piaci versengést a különböző vállfajú propagandák irányítsák karöltve persze a demokratikusan megválasztott politikai hatalommal.

E folyamat bizonyos fázisai persze nem tökéletesek, amit a propaganda szó általában negatív értelmezése is csak még jobban fokoz. A propaganda mellékhatásai közé sorolható pl. a hírek egyoldalú manipulálása, vagy a politikai választási folyamat körüli hű-hó mesterséges felnagyítása, azzal hogy ugyanez a mesterséges eltúlzás bármilyen más eszme, termék vagy szolgáltatás körüli propagandára is vonatkozik amire még irányulhat a nyilvánosság figyelme. A nyilvánosság véleményét befolyásoló és irányító eszközökkel sajnos amilyen könnyen jót lehet tenni ugyanolyan könnyen vissza is lehet élni. És mégis a nyilvánosság ilyen fajta befolyásolása az ami modern társadalmi életünk folytonosságának egyik legfontosabb mozaikdarabkája. Nélküle biztosan életképtelenné válna modern társadalmi életvitelünk és bármiféle további fejlődés is biztosan hogy ellehetetlenülne.

Jelenkori társadalmunk egyre összetettebbé válása tehát, egyre szükségszerűbbé tette az ilyen fajta láthatatlan vezetőség megalakulását amelynek tehát legfőbb célja a társadalmi fejlődés fenntartása illetve felgyorsítása, amelyre pedig a legfőbb eszköze a tömeg véleményének formálása és irányítása a saját maga által jónak látott eszmei irányvonalat követvén.

A nyomdászat és az újságírás, a vasútvonal, a telefon, telegráf illetve a rádió és a repülőgépek egyre széleskörűbb elterjedésével a különböző eszmék még gyorsabban, sőt bizonyos eseteknél akár azonnali módon is terjeszthetőek, akár az egész Egyesült Államok területén.

H. G. Wells előrelátta ezen találmányok lehetséges hasznosságát, amikor a következőképp írt a New York Times-ban:

"A kommunikáció modern módszerei - mint amilyenek a nyomtatott írás, a telefon vagy akár a rádióhullámok, magukkal hozták a különböző stratégiailag jelentős eszmecserék eredményességét - vagyis, pl. a politikai folyamat egészen új szemszögből történő megközelítését tették lehetővé. Eszmék és kifejezések sokkal jelentősebb hatást válthatnak ki bármelyik társadalmilag széles körben még nem elfogadott de elterjedt vélemény vagy érdek hatásától. E hatás gyakorlatilag is megfigyelhető valamint a továbbiakban úgy fokozható tovább ami hanyagol bármiféle regionális érdeket vagy személyes félreértést."

Amit Mr. Wells a politikai folyamatokról állít hasonlóképp érvényes egyéb kereskedelmi és társadalmi folyamatokra is egyaránt, főleg ha azoknak a tömegekre való hatásuk egyértelmű és szemmel látható. Jelenünk társadalmi csoportosulásai többé nincsenek szükségszerűen alávetve helyi vagy regionális érdekeknek. Alkotmányunk elfogadásakor, a társadalmunk legalapvetőbb és legmeghatározóbb csoportosulása a kicsi és regionális faluközösség volt, amely nagyobbrészt képes volt saját maga számára előállítani a szükséges termékeket és egyéb fogyasztási cikkeket valamint ő magának szolgáltatta a közösségi élet folytonosságához nélkülözhetetlen eszméket és elméleteket amelyeket a közösség tagjai egymás között közvetlenül is meg tudtak vitatni. De manapság, mivel ez a kommunikáció oly mértékben felgyorsult, ahogyan azt már az előbbiekben említettük is, az ilyen fajta csoportosulásokat lassan kiszorítja sok más fajta közösségi típus ami sem regionális sem pedig földrajzi jellegű. Így lehetővé válik az olyan hasonló eszméket valló emberek befolyásolása és irányítása egy közös eszménykép nevében, akik ugyanabban az időben egymástól akár több ezer mérförldre élnek és tevékenykednek egymástól.

Mindezen új kommunikációs módszerek társadalmunkra való behatásait rendkívül nehéz lenne pontosan megállapítani és leírni. Lehetnek ezek társadalmi, politikai, gazdasági, nemzeti, vallási vagy erkölcsi jellegűek is akár amelyek mindegyikének még számos alfaja is kialakulhat. A Világ almanakban pl. csak az A kezdőbetű alatt a következő szervezeteket találhatjuk:

A halálbüntetés eltörlését szorgalmazók szervezete, A háborúskodás elleniek szervezete, Amerikai könyvelők szervezete, Színészek jogaiért kiállók szervezete, Amerika biztosítás statisztikai szervezete, Nemzeti reklámhírügynökség, Nemzeti légügyi szervezet, Albany város művészettörténeti intézménye, Amen sarok, Róma amerikai intézete, Amerikai antikváriusok szervezete, Amerikai állampolgársági liga, Amerikai munkaügyi szövetkezet, Amorc (Rózsakeresztes rend), Andiron klub, Amerikai-ír történelmi szövetség, Cigarettaellenesek ligája, Istenkáromlást ellenzők ligája, Amerika régészeti szövetsége, Nemzeti íjászok szervezete, Arion éneklők társasága, Amerikai űrkutatók szervezete, Ayrshire-i tenyésztők társasága, 1847-es azték klub. Ezen kívül még számos, további bejegyzés található csak azA kezdőbetű alatt.

Az amerikai kiadványok éves jegyzékében, az 1928-as évre vonatkozóan, összesen 22128 havi illetve egyéb kiadvány szerepel. Véletlenszerűen választottam a Chicago-iak közül, az N kezdőbetű alól a következőket:

Narod (Cseh napilap), Narod-Polsky (lengyel folyóirat), N.A.R.D. (gyógyszerészet), Országos vállalati tudósító, Nemzeti séfek lapja, Kutyatenyésztők nemzeti folyóirata, Gyógyszerészek nemzeti folyóirata, A nemzet mérnöke, Nemzeti kisvállakozó, Hoteltudósítók folyóirata, Nemzeti jövedelmi adó magazin, Nemzeti ékszerész, Masszőrök nemzeti folyóirata, Jószágtenyésztők nemzeti folyóirata, Molnárok országos folyóirata, Csavargyártók országos folyóirata, Nemzeti baromfi, tojás és vajközlöny, Ellátók nemzeti közlönye (húscsomagolókhoz kötődően), Nemzeti ingatlan folyóirat, Nemzeti ruháztatók közlönye, Faanyagkereskedők közlönye, Nemzetbiztonsági közlöny, Nemzeti spiritualiszták közlönye, Biztosítók nemzeti lapja, Nemzeti egészségügyi közlöny, Naujienos (litván napilap), Új sarok (republikánus heti hírlap olaszoknak), Napi hírek, Az új világ (katolikus hetilap), Észak amerikai bankárok közlönye, Észak amerikai állatorvosok közlönye.

Ezen kiadványok széleskörű elterjedése egyenesen elképesztő, a Jószágtenyésztők nemzeti folyóirata pl. havi szinten 155978 példányszámban kel el, a Nemzet mérnökének példányszáma 20328, az Új világé pedig feltehetőleg 67000 körüli. A felsorolt, véletlenszerűen kiválasztott kiadványok többségénél a havi eladott példányszám minden esetben eléri, sőt túl is haladja a 10000-et.

Ezen kiadványok sokrétűsége első olvasásra nyilvánvaló és egyértelmű. Mégis ez csak egy töredék a csak az Egyesült Államok területén kiadott és olvasott kiadványok összeségéből, amely ugyancsak arról árulkodik, hogy manapság az újság és egyéb papírkiadványok mennyire képesek átszőni társadalmunk életét.

Az országos konferenciák dátumai lapban közzétett az Ohio-i Clevelendben tartott országos konferenciák időrendjében a következő szervezetek szerepelnek amelyek megrendezik saját konferenciáikat:

Fényképgravírozók amerikai szervezete, Természetben alkotó írók közössége, Szent János lovagjai, Walther liga, Kötők nemzeti szervezete, Szent József lovagjai, A főnix fejedelmi rendje, Amerikai jelzálogbankárok szövetsége, Állami alkalmazóiroda alkalmazottainak nemzetközi szövetsége, Ohio-i Kiwanis klub, Cleveland-i járműkiállítás, Amerikai fűtés és hűtésszakemberek társasága.

1928-ban további konferenciákat tartanak a következő szervezetek:

Amerikai művégtaggyártók szövetsége, Amerikai nemzeti cirkusz rajongók szövetsége, Amerikai naturopaták szövetsége, Amerikai vadászok szövetsége, Texasi néphagyományok társasága, Hotelvendég üdvözlők társasága, Rókatenyésztők szövetsége, Rovarirtó- és fertőtlenítőgyártók szövetsége, Tojástermelők nemzeti szövetsége, Amerikai szénsavasitalpalackozók szövetsége, Nemzeti uborkatermelők társasága, nem beszélve a Terrapin Derby-ről - a legtöbb konferenciát pedig bankettok és nyilvános beszédek is kísérni fogják.

Mégha az összes itt konferenciázó szervezetet fel is tudnánk sorolni, országos szinten szinte számtalan másik szervezet vagy szövetség létezik még, amely napjainkban is jelentős aktivitást mutat és amelyeknek a tagjai jócskán kiveszik részüket szervezetük működésében. A szomszédos bridzs klubbhoz hasonlóan, ezekben is mindig jelentős szintű eszmecserék zajlanak a tagok aktív részvételével. A szervezetek vezérei széleskörű befolyást gyakorolhatnak a tagokra, a különböző közösségi események alkalmával. Nők ezrei tartozhatnak, akár öntudatlanul is ugyanahhoz a női szövetséghez amely pl. diktálhatja a napi viseletet és divatot, amit lehet hogy épp az egyik ilyen szövetség vezérasszonnya talált ki.

Az angol állítására, miszerint az USA-ban nem léteznek alsó és felső társadalmi osztályok, ez a fajta "élet" fejezi ki azt az irónikusnak ható választ amivel talán az amerikai válaszolna az angolnak:

"Persze, nálunk csak a 400-ak, a fehérgallérosok, bootleggerek, a Wall Street-i mágnások, a maffia, a D.A.R., a K.K.K., a gyarmati dámák, a szabadkőművesek, a kiwanik és a rotariánusok, az elkek, a cenzorok, Cognoscentiék, Lindy hősei, a W.C.T.U., a politikusok, a Meckeniták, az immigránsok élnek, akiknek semmi közük sincs sem a szegényekhez sem pedig a gazdagokhoz."

Azt azonban mégsem téveszthetjük szem elől, hogy mindezek a szervezetek nincsenek teljesen elszigetelve egymástól, sőt ennek inkább az ellenkezője igaz, nagyon is keresztezik egymás érdekeit az elsőre talán függetlenek tűnő különböző szervezetek és szövetségek. John Jones, pl. aki a rotariánus klub tagsága mellett, egy egyházközösség, egy férfitársaság, egy politikai párt, egy jótékonysági szervezet, egy szakszervezet, egy helyi kereskedelmi kamara, egy árszabási szervezet valamint egy golfklubb tagja is egyidőben. A rotariánus klubban hallott eszméket nagy valószínűséggel a többi szervezetben is terjeszteni fogja, attól függően hogy mekkora befolyással bír az egyes szervezetek tagjai fellett amelyekben még tag.

Ezek a láthatatlanul egymást átszövő szövetségek amelyek fennálnak a különböző szervezetek között, szerves részét alkotják tehát jelenkori demokráciánk azon képességének, amely képes a tömegtudatot mozgósítani és kordában tartani egy bizonyos cél érdekében. Ilyen képesség hiányában mostani társadalmunk biztosan nem a jelenlegi fejlett formájában létezne hanem valamilyen elfajzott és kezdetleges állapotában. Ezért kell ezt a fajta társadalmi irányvonalat követnünk és tovább fejlesztenünk, hisz ez társadalmunknak a jövőben csakis a hasznára vállhat.

Emil Ludwig, aki úgy jellemzi Napóleont mint aki állandóan "a közvélemény mutatóit figyeli és kíséri; mindig hallgat a nép szavára, ami általában mindig kiszámíthatatlan és előreláthatatlan. Tisztában vagy azzal?, tette fel a kérdést azokban az időkben Napóleon, hogy mi az amitől a legjobban elámulok? Bármilyen társadalmi irányvonal megszervezésének a totális impotenciája."

Ezen mű fő célja tehát az, hogy bemutassa azt a mehanizmust amellyel befolyásolni lehet a közvéleményt, azáltal, hogy az erre törekvő egyén vagy szervezet miképpen képes könnyűszerrel rábírni arra a tömegeket hogy elfogadjon, sőt hogy éljenezzen egy bizonyos eszmét vagy elgondolást. Ugyanakkor, arra is kísérletet fog tenni, hogy ezen propagandisztikus mehanizmusnak helyet találjon jelenkori demokráciánkban, valamint hogy rávilágítson etikus és egyidőben gyakorlatban is helyt álló működtetésének részleteire is.
