IX. Társadalmi propaganda

A publicitási tanácsadó tevékenysége a társadalmi mozgalmak működésére is hasonlóképp nagy befolyást gyakorolhat. És a modern szociális szolgáltatások elterjedése óta, ami alapvetően a felsőbb társadalmi osztályok önkéntes pénzügyi támogatásán keresztül vált lehetségessé, szinte elkerülhetetlen az hogy ezen a területen is hasonlóképp propaganda segítségével népszerűsítsék az elérni kívánt célokat. A különböző társadalmi mozgalmak vezető személyiségei voltak egyébként is azok akik legelőször kezdték el alkalmazni a modern értelemben vett propagandát.

Az emberek többsége általában jelentős ellenállást tanúsít minden olyan törekvés iránt ami a mindennaposan berögződött szokásaik befolyásolását tűzi ki céljául. Mondhatjuk azt is, hogy szinte az egész civilizációnkat hátráltatja ez a fajta ellenállás ami mindennemű társadalmi változást nagyon nehézkessé tesz.

A társadalmi viszonyok, a gazdasági, illetve a különböző nemzeti és nemzetközi politikai kérdések iránti jelenlegi kollektív hozzáállást döntően a múltbéli szokások és tradíciók határozzák meg. E tény helyénvalóságát pedig Comstock, Penrose és Carnegie tradicionalitás iránti nyilvános törekvései szemléltetik a legegyértelműbben. E tradíciók és szokások fenntartását célzó társadalmi törekvésekkel szemben azonban napjainkra kialakulni látszik egy olyan fajta társadalmi vonal amely a nyilvánosság figyelmét próbálja felhívni arra, hogy a tradicionalitás sokszor mennyire hátráltató lehet. A múltban, csakis uralkodók, vallási vezetők vagy különböző törzsfőnökök voltak képesek népüket befolyásolni, azonban ez az íratlan szabály, napjainkra már megdőlni látszik. Hisz napjainkban, szinte mindenki képes belefogni egy, a nyilvánosság befolyásolását célba vevő közösségi kampányba. Ez is a modern demokratikus berendezkedés egyik jótékony mellékhatása, vagyis, hogy a mai társadalmunkban bárkinek lehetősége van arra, hogy másokat próbáljon meggyőzni saját igazáról.

Új eszmék tömegei és ezek precedensei tehát folyamatos versengésben állnak a nyilvánosság állandó figyelméért.

A különböző társadalmi mozgalmak, mint a tuberkulózis és a rák elleni kampány, vagy más kampányok, amelyek a még mindig számos társadalmi rendellenesség helyrehozására törekednek szervezkedésükkel és tevékenykedésükkel - olyan emberbaráti célok elérésére törekszenek amelyek felsorolásához lehet még egy vaskos könyv sem lenne elég -, azon tudás hiányában szenvednek, amely könnyedén el tudná őket navigálni a tömegpszihológia és a nyilvánossággal való komunikáció területein, hogy könnyebben elérhessék céljaikat részben saját maguk, de főleg az egész társadalom javára is. A társadalmi mozgalmak publicitásának irodalma oly sokrétű, alapelvei pedig mára már oly egyértelműek, hogy egyetlen példa elég lesz a társadalmi mozgalmak által használatos ilyen fajta propaganda bemutatására.

Egy társadalmi szervezet, a faji alapú lincselések megszüntetéséért küzdött, hogy csak az egyik céljukat említsük a sok közül. Ez mellett a Jim Crowizmus és a faji alapú megkülönböztetésből eredő mindeféle diszkrimináció kiküszöbölése az amiért ez a szervezet egyáltalán létezik és tevékenykedik.

A Színesbőrűek Felemelkedéséért küzdő Országos Szövetség (The National Association for the Advancement of the Colored People, NAACP) volt az tehát amely a főleg délen előforduló lincselésekre szerette volna felhívni a nyilvánosság figyelmét. E célból pedig éves tevékenységük mellett, szerveztek egy olyan kongresszust is amely szó szerint e probléma meglétére helyezte a fő hangsúlyt.

Mivel a probléma országos szintű volt, ezért először azt kellett eldönteniük, hogy földrajzilag hol legyen megtartva a kongresszus és mivel a probléma délen a legszembetűnöbb ezért Atlantát választották a kongresszus színhelyéül. Hisz, a propagandista szemszögéből nézve, egy kimondottan déli színhely sokkal nagyobb tekintéllyel rendelkezik az ottani közvélemény szemében mintha a problémát valahol tőlük messze vitatták volna meg.

Következő lépésként olyan embereket hívtak meg a konferenciára, akik országos szinten jelentősnek számító eszmékért álltak ki valamint számos diverz közösségi vezető véleményét kérték ki. Számos telegramot és levelet küldtek szét a kérdéses közösségi vezetők között, azért hogy többet megtudjanak a konferenciáról és a konferencia témájáról alkotott véleményükről. De amellett, hogy kikérték ezen befolyásos közösségi vezetők véleményét, az is rendkívül fontos volt, hogy a helyi vagyis az atlantai közösségi vezetők véleményét is megkérdezzék, hisz ez volt az első lépése annak hogy helyi szinten is biztosítva legyen a közvélemény támogatása ügyükkel kapcsolatban. Atlantában volt is egy ilyen csoport. Lelkészek egy csoportja akik elég bölcsek voltak ahhoz, hogy támogatásukról biztosítsák a konferencia szervezőit, azzal hogy nyilvánosan is kiálltak a faji diszkrimináció ellen. Ez volt az a közösség tehát, amely tényleg együttműködött a konferencia szervezőivel és amely kiállt is annak céljai érdekében.

Minden a tervezettek szerint zajlott le a konferencián. Déli feketék és fehérek, ugyanazon a pódiumon, ugyanazt a faji megkülönböztetés megszüntetését célzó eszmét hangoztatták.

És a konferencia témája valóban rabul ejtette a közvélemény figyelmét. Pl. egy déli baptista lelkész közös álláspontra tudott jutni egy Massachusetts-i közösségi vezetővel és ez nem számított kis dolognak, mert ez tényleg nem volt kis dolog.

Ha rádióadásban közvetítették volna a konferencia eseményeit, biztosan hogy az egész ország meghallgatta volna a lezajlott beszédeket és értesülhetett volna a kinyilatkoztatott eszmékről.

Azonban az újságok hűen írtak a konferenciáról és így a nyilvánosság a sajtón keresztül értesülhetett a konferencia minden fontosabb fejleményéről. A nyilvánosság érdeklődése a konferencia és annak témáival kapcsolatban nem mindennapi volt és még az is elmondható hogy a szervezők céljai számos déli támogatóra is szert tettek, ami rendkívüli volt.

A déli sajtó szerkesztői, tükrözvén közösségeik, az üggyel kapcsolatos támogatását, megmutatták, hogy a jelentős pozitív érdeklődés főleg a számos déli közösségi vezető együttműködéséből fakadt.

Maga az esemény a szervezőnek is egyértelmű új lehetőségeket biztosított a továbbiakban, hogy üzenetét egy egyre növekvő közösség körében tudja népszerűsíteni, mondhatjuk azt is hogy országos szinten. Valamint további nyilvános támogatást szerezhettek ügyüknek még több telegramm, levél, röpirat és egyéb propagandaanyag terjesztésével amelyeket kiválasztott közösségek között küldtek szét.

Ami pedig a konferencia kézzelfogható eredményeit illeti, ez a déli újságírók és sajtószerkesztők hozzáállásának a változása volt. Ráeszméltek arra, hogy a szóban forgó probléma nem csak érzelmi jellegű, hanem egy olyan kérdés amiről igenis nyilvánosan is érdemes vitatkozni. Ezen álláspontjukat pedig azon nyomban tükrözték írásaik és cikkeik is amelyeket pedig széles körben olvastak. A további eredmények már nem ennyire egyértelműek azonban mégsem elhanyagolhatóak. Az biztos, hogy a színesbőrűek faji tudatára valamint az irántuk való szolidaritás kialakulására rendkívül pozitív hatást tett. A lincselések száma tehát csökkenésnek indulhatott, az NAACP ezen de más jellegű kezdeményezéseiből is kifolyólag egyaránt.

Számos déli egyházközösség kezdett bele ezzel kapcsolatos hirdetési propaganda kampányokba közösségeikben. Templomi hirdetőbizottságokat alakítottak amelyek újsághirdetések, röpcédulák és hirdetőtáblákra tűzött hirdetések segítségével tevékenykedtek. Jelentős számú felekezet saját kiadványokat terjesztett. A metodista hirdetés és információszolgáltató bizottság pl. rendszeresen adott közzé sajtóközleményeket saját tevékenykedésével kapcsolatban.

Azonban a tágabb értelemben vett társadalmi mozgalmak tevékenységei mind, egy az egyben propagandisztikus tevékenységeknek is tekinthetők. A fogak megőrzését szorgalmazó kampány pl. az embereket arra próbálja rávenni, hogy minél többször mossanak fogat, fogaik egészsége érdekében. Vagy a parkolási kampány, amely a parkolóhelyek megfizettetésének előnyeiről próbálja meggyőzni a nyilvánosságot. Vagy a tuberkulózis elleni kampány amely a tuberkulózis gyógyíthatóságának lehetőségeiről próbálja informálni a nyilvánosságot, pl. azáltal hogy bármilyen tünet megjelenésekor bátorítja a beteget az orvoshoz való fordulásra. A csecsemőkori halált kiszorítani kívánó kampány pedig az anyukákat próbálja tájékoztatni az optimális etetési, szoptatási illetve további csecsemőápolási szokásokról. Mindennemű társadalmi szolgáltatás, ugyancsak a legtöbb esetben megegyezik a propagandisztikus tevékenység egyik formájával.

A társadalmi tevékenységek azon formái is amelyek államilag támogatottak, nem pedig mondjuk önkéntes alapúak, a propaganda valamely fajtájának bölcs használatát igénylik, ahhoz hogy hatékonyak lehessenek. Harry Elmer Barnes professzor jegyezte meg "A modern büntetésügy fejlődése Pennsylvania-ban" című szakkönyvében, hogy a büntetésügy adminisztratív fejlődését leginkább a politikai jellegű befolyásolás hátráltathatja. A törvényhozást meg kell győzni a büntetésügyi módszerek legmegfelelőbb formájának a támogatásáról, ennek érdekében azonban egy felvilágosult és fejlődőképes nyilvánossággal való kapcsolatot kell kialakítania a büntetésügyi szakembereknek. "Amíg ezt a helyzetet nem tudjuk megteremteni, addig a büntetésügyben és annak módszereiben nem várható jelentős fejlődés illetve előrelépés. A jelenkori börtönproblémák megoldásának első lépése tehát minden esetben publicitási kérdés vagyis az, egy a nyilvánossággal kialakított közvetlen és jelentőségteljes kapcsolatban rejlik."

A társadalmi fejlődés folytonosságát tehát csakis a nyilvánosság előrehaladott okításán illetve felvilágosult tájékoztatásán keresztül tehetjük lehetővé ami minden jelenlegi de potenciálisan jövőbeli társadalmi problémára is fel fogja hívni a közvélemény figyelmét.
