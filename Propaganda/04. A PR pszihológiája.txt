IV. A PR pszihológiája

A tömegek pszihológiájának módszeres vizsgálata kimutatta, a láthatatlan vezetőség létezésének valós lehetőségét, azzal hogy rámutatott az egyén csoportbeli viselkedésének könnyű befolyásolhatóságára. Trotter és Le Bon akik tudományos elvek szerint vizsgálták a témát valamint Graham Wallas, Walter Lippmann és mások is, akik folytatták a tömegtudat működésének vizsgálatát, arra a megállapításra jutottak, hogy az egyén mentális viselkedésére jelentős hatással lehet az, ha az egyén tömegbe van vegyülve. A kérdés tehát természetesen adódik: lehetséges-e a tömeg mentális folyamatainak ismeretében azokat felhasználni arra, hogy irányítsuk a tömeget, mind gondolkodásában mind pedig viselkedésében, méghozzá úgy hogy közben a tömeg ne sejtsen semmit e befolyás természetéről vagy egyáltalán hogy létezik bármiféle befolyás?

A propaganda eddigi gyakorlata a felé mutat, hogy ez lehetséges, mégha csak egy bizonyos pontig és csak bizonyos minőségben is. A tömegpszihológia még nem érte el azt a szintű egzaktságot aminek a segítségével beazonosíthattuk volna a tömegtudat működésének minden egyes mozzanatát és azok jellemzőit. De legalább az elmélet és az eddigi tapasztalataink összevetése azt mutatja, hogy bizonyos esetekben igenis képesek vagyunk a tömeget befolyásolni hasonlóan ahogy a motorbiciklis képes a motorbicikli sebességét befolyásolni ha ad vagy elvesz a gázból. A propaganda nem olyan szakterület amellyel a laboratóriumban lehetne kísérleteket folytatni viszont már nem is az a kezdetleges, empirikus vizsgálódás ami akkor volt amikor a tömegpszihológia feltárása még túlságosan gyerekcipőben járt. Napjainkra azonban működése olyan bizonyos alapokon fekszik amelyeket a tömeg viselkedésének empirikus megfigyelése és előzőleg állandó és következetesnek bizonyuló alapelvek alkalmazása alapján vontak le a témával foglalkozó szakembereink.

A modern propganadista saját területének meghatározó elemeit ugyanolyan objektivitással és rendszerességgel vizsgálja mint ahogyan azt a labóratóriumban tenné egy vegyész vagy egy biológus. Ha ez mondjuk egy, az egész országot felölelő értékesítési kampány, annak a nyilvános megítélés szempontjából legsarkosabb pontjait kell vizsgálnia, pl. hogy a termék mely jellemzői viszik pozitív illetve melyek negatív irányba a termék nyilvános megítélését. De az olyan részleteket sem hagyhatja figyelmen kívül, mint például az, hogy a férj öltönyeit vagy ruházatát általában mindig a feleség is véleményezi vásárlásuk előtt és a férj ezt is figyelembe veszi a vásárlásukkor.

A PR ügynök munkájának eredménye nem lehet mindig tudományosan előrelátható, mivel rengeteg olyan mellékes hatás is jelen lehet munkája során amelyeket nem képes befolyásolni. Valamekorra bizonyossággal tudhatja pl. azt, hogy a tömeg jóval lelkesebben fogadja a különböző politikai összejöveteleket, ha előtte kapott valamit cserébe, ami persze egyáltalán nem kell hogy anyagi juttatás legyen, hanem ezt a szerepet akár egyszerű szórakoztató programok is betölthetik. Azonban azt, hogy a tömeg aznap pontosan milyen típusú szórakoztatásra vágyik, nem tudhatja teljesen biztosan, ezért a tömegpszihológiával közvetlenül manipulálni próbáló PR ügynöknek széles hibatűréssel kell tudnia együttdolgozni. A PR szakterülete, hasonlóan a közgazdaságtanhoz vagy a szociológiához, sohasem lehet teljesen egzakt természetű, hisz annak alanyai, vagyis az emberek képtelenek objektívan szemlélni a körülöttük zajló eseményeket és történéseket.

Ugyanakkor egy csoport vezérének közvetlen befolyásolásával, lehetségessé válik a csoport minden egyes tagjának befolyásolása is egyidőben, hiszen azok automatikusan a vezér befolyása alatt állnak. Azonban e csoport tagjainak, nem kell fizikailag is egy helyen tartózkodniuk, hogy ez a fajta befolyás tényleg hatással legyen rájuk. Mivel az ember eleve társas lány, az a tudat, hogy egy bizonyos csoport tagja, behúzott függönyök mögötti egyedüllétében is elkíséri és hatást képes gyakorolni gondolkodására és viselkedésére. Elméjében megmaradnak azok a viselkedési minták amelyeket a csoport részeként elsajátított és megszokott.

Egy egyén pl. irodájában arról gondolkozhat, hogy milyen részvényekbe fektesse a pénzét. Semmi kétsége affelől, hogy döntései ezzel kapcsolatban teljes mértékben önmagától származnak, azonban ez nem mindig teljesen van így. Valójában "saját" döntése, sok esetben az őt érő külső hatások kolázsának, tudatalatti befolyásolásából születik. Azért dönt egy bizonyos vasúti társaság részvényei mellet pl., mivel ez a társaság szerepelt a tegnapi újság címlapján, mint a legsikeresebbek egyike, vagy mert e társaság szerelvényein utazva költött el egy kellemes vacsorát, vagy mert szerinte az bánik legszabadosabban a foglalkoztatottaival, vagy mert annak a leghíresebb, a számára imponáló, közvetlen ügyfélpolitikája, vagy akár azért, mert ebbe a társaságba fektette be tőkéjét egy olyan, a számára példaként követendő bankár mint J.P. Morgan.

Trotter és Le Bon azt állapították meg a tömeg tudatáról, hogy az nem szó szerint gondolkozik. A tömeget racionális gondolatok helyett érzések, szokások és ösztönök vezérlik és legelső automatikus reakciója mindig egy vezérszemélyiség gondolkodás nélküli követése. Ez a tömegpszihológia egyik legjobban megszilárdult álláspontja. Olyan, rendkívüli hatású tömegreakciókat válthat ki, mint egy nyári panzió népszerűségének egekbe szökése, egy részvénypiaci pánik vagy bankroham hirtelen kirobbanása, egy irodalmi mű besztszeller imidzsének megszilárdulása vagy egy mozifilm bombasikerré válása.

De még akkor is amikor nincs jelen a vezéregyéniség által szolgáltatott követendő példa, a tömeg mindig érzelmi töltésű klisékben és képekben "gondolkodik", amelyek adott eszméket vagy érzéseket jelképeznek számára. Nem is olyan régen, elég volt az "egyéni érdekeltségű" kifejezéssel megbélyegezni az elnökkandidátus személyét, hogy a tömeg automatikusan ellene szavazzon mert számára az a jellemtelenül korrupt politikust jelentette. Napjainkra az ilyen kifejezés szerepét a bolsevik szó vette át, amelyet nem is kevesen vetnek be annak érdekében, hogy a maguk érdekében befolyásolják a közvéleményt.

Régi és új berögződések manipulálásával, a propagandista is képes valamilyen mértékben befolyásolni a tömeg viselkedését. Nagy Brittaniában is, a háború idején, a vészkórházaknak nevezett, a sérült katonák orvosi ellátását végző helyi gócpontok nagy elégedetlenségi hullámot váltottak ki a nyilvánosság részéről, amiért azok olyan felületesen és nemtörődöm módon kezelték a sérültjeiket. Az a klisé, miszerint egy kórháznak minden szempontból lelkiismeretes és alapos ápolásban kell részesítenie betegeit, állt a nyilvános felhördülés fellobbanása mögött. Amikor pedig a vészkórházakat átnevezték orvosi állásokká a nyilvánosság kritikus reakciója is felszívódott. Többé már senki sem várt el tőlük olyan alapos és mindent felölelő kezelést, csak azon okból kifolyólag hogy már nincs a nevükben a kórház kifejezés. Az a vállalkozás pedig, hogy elérjük azt hogy a nyilvánosság átértelmezze a szó mögötti klisébeillő jelentést szinte lehetetlen és hiábavaló. E helyett inkább egy teljesen új klisé létrehozására kellene törekedni, hogy azt a nyilvánosság ne tudja félreérteni.

Az átlagos egyén tehát csak nagyon ritkán képes szembesülni a saját tettei mögötti valódi okokkal és indíttatásokkal. Egy gépkocsi vásárlásakor pl. lehet az lesz a meggyőződése, hogy a piacon jelen lévő összes gépkocsi műszaki jellemzőinek alapos összevetése után, az általa kiválasztott a legmegfelelőbb a vásárlásra. De a legtöbb esetben csak önmagát csapja be az ilyen hozzáállással. Valószínűbb, hogy egy ismerőse vett egy ugyanilyet nem is olyan régen, vagy szomszédja vetette fel hogy pont ezt a fajtát képtelen lenne megfizetni, vagy azért mert a kocsi színei emlékeztetik a főiskolai diákszövetség színeire amelynek tagjaként olyan sok emlékezetes élményben volt része főiskolás korában.

Főleg, a Freud iskolájához tartozó pszihológusok állapították meg azt, hogy az ember számos gondolata és cselekedete kompenzáció egy olyan érzés vagy inger miatt, amelyet önmagában kellett elnyomnia, tudatalatti indíttatásai miatt. Egy dolgot, az ember általában nem közvetlenül a dolog gyakorlati értéke vagy hasznossága miatt kíván meg, hanem egy, a dolog által az emberben gerjesztett vágy miatt, amit az embernek kényszerűségből kellett elnyomnia saját magában. Egy férfi pl. egy gépkocsit elsősorban közlekedés céljából vásárol meg, azonban lehet hogy valójában ez számára teljesen felesleges, hiszen szívesebben sétálna az egészsége miatt minthogy gépkocsiban tegye meg ugyanazt az utat. A gépkocsi megvásárlásának valódi oka mögött pedig az állhat, hogy az státuszszimbólum a mai társadalmunkban, amely azt jelenti hogy tulajdonosa sikeres és gazdag, mind az üzleti mind pedig a magánéletében.

Ez az általános elv, miszerint az embert valójában olyan okok vezérlik amelyekkel vagy nem akar vagy egyenesen képtelen szembesülni, a tömeg- és az egyéni pszihológiában is érvényes. Ebből is nyilvánvaló, hogy a sikeres propagandistának tisztában kell lennie ezekkel a titkos és elnyomott okokkal amik a tömeget vezérelhetik és nem szabad megelégednie sohasem azokkal az okokkal amelyeket az emberek közvetlenül árulnak el saját indíttatásaikról.

A társadalom működésének megértéséhez nem elegendő csak annak felépítését valamint a különböző társadalmi rétegek közötti viszonyokat ismerni. Egy mérnök mindent tudhat a különböző motrokat alkotó hengerekről és az azokba illeszkedő dugattyúkról, azonban az ezeket működtető gőz természetével is tisztában kell lennie. Az emberi vágy is nagyban hasonlít a gőzhöz ebben a hasonlatban, hisz ez az ami működteti a mai modern társadalmi gépezetünket. A propagandista tehát csakis az emberi vágy mögötti valós okok felfedésével reménykedhet abban hogy megérti és befolyásolni is tudja majd a mai összetett modern társadalom egészét.

A régmúlt propagandistái a pszihológia gépies természetére építették munkájukat, vagyis arra, hogy az egyén egy mindenkitől független gépszerű valaki, aki ilyen elszigetelt állapotban éli le életét, kivéve ha a megfelelő ingerek érik mert akkor azokra reagálni fog. Ezen régimódi propagandisták feladata volt tehát az, hogy rájöjjenek ezen ingerek természetére, amelyekre az ember a kívánt reakciót fogja adni, ami esetenként egy kívánt árú vagy szolgáltatás megvásárlása volt.

Ezen reakciós pszihológia egyik alapelve volt az, hogy ha az embert elégszer kiteszik egy bizonyos fajta ingernek akkor erre az emberben kialakul egy fajta ösztönös reakció, ami előbb vagy utóbb szokássá fog válni. Tegyük fel, hogy a régi fajta propagandista, egy húsgyártó cég alkalmazásában, a szalonna iránti keresletet szerette volna növelni a lakosság körében. Újságokban, egész oldalas hirdetésekkel próbálta volna elérni a kívánt hatást, amelyek szövege valahogy így hangzott: "Egyen több szalonnát. A szalonna olcsó, finom és feltölt energiával."

A mai propagandista azonban ehhez jóvál másképp állna hozzá. A tömegpszihológia ismeretében, először is azt a kérdést tenné fel, hogy ki az aki a legnagyobb befolyással van a nyilvánosság jelenlegi étkezési szokásaira? A válasz pedig nyilvánvaló, az orvosaik természetesen. Ezen tények fényében, pedig a propagandista közvetlenül az orvosokat próbálná meggyőzni a szalonna fogyasztásának áldott hatásairól. Ebből pedig matematikai pontossággal az fog következni, hiszen a mindennapi ember jelentős mértékben hallgat orvosa tanácsaira, hogy az emberek, orvosi tanácsra több szalonnát fognak fogyasztani.

A régi hozzáállás arról próbálta meggyőzni a potenciális vásárlót, azt is majdnem kizárólag csak nyomtatott szó útján, hogy valaminek a megvásárlásával mennyire jól járhat. Ez a megközelítés testesíti meg azt a régmúlt hirdetési ideált, ami az egyenességével és hatásosságával próbálta meg befolyásolni a hirdetés olvasóját:

"Ön az akinek kell az O'Leary gumisarkú cipők legújabb modellje. (itt valószínűleg egy újj is mutat a hirdetést olvasó személy felé) Vegye meg most azonnal."

A hirdetés elsősorban az ismételt és erőteljes hangnemével próbálta meg meggyőzni annak olvasóit. És habár a hirdetés egyidőben több millió embernek szólt, ugyanakkor mindig személyre is volt szabva hiszen elolvasva, a személyes jellege volt az ami legelőször feltűnhetett.

Az új fajta kereskedő azonban megtalálta a módját, a tömegpszihológia jelenkori vívmányait felhasználva, hogy irányított pszihológiai és érzelmi töltetű hatást keltsen az emberek tudatalattijában, amely nem legyőzni igyekszik az ember ilyenkor fellángoló tudatos ellenállását, hanem egyszerűen megkerüli azt. Olyan körülményeket próbál teremteni a vásárló számára, amely rábírja arra hogy ő maga akarja megvenni a kérdéses terméket vagy szolgáltatást.

Ha, példának okáért, valaki zongorákat szeretne értékesíteni, nem használhat olyan hirdetéseket, amelyek egyenes rábeszéléssel próbálnák meg rábírni az embereket a vásárlásra:

"Önnek most kell megvennie a legújabb Mozart zongorát. Olcsó, a leghíresebb művészek ezt használják és még sok évig fogja tudni használni."

A sugalmazás habár igaz, mégis egyenes ellentétben áll más zongoragyártók, hasonló jellegű hirdetéseivel, de az egyéb, akármilyen más árúk gyártóinak hirdetéseivel is részben ütközik, hisz a hirdetések célja mindig a fogyasztók dollárjaiért való versengés.

De akkor mégis mi lehet a mögött, hogy a fogyasztó egy új zongora helyett egy új gépkocsiért adja ki inkább a pénzét? Talán az, mert nagyobb szüksége lehet a közlekedési eszközre mint a zenére? Egyáltalán nem biztos. Lehet, azért vásárol inkább kocsit mert egyszerűen az a divat és ha már mindenkinek van akkor neki is kell egy.

A modern propagandista ezért inkább azokat a körülményeket próbálja befolyásolni, amelyek az általános fogyasztási szokásokat alakítják. Legelsőképp talán az otthonteremtési ösztönre próbálna hatni, amely alapvetően mindegyik háztartásban jelen van. A zeneszoba ötletének felvetésével és népszerűsítésével megalapozhatná a közösség érdeklődését a továbbiakban pedig egy közösségi rendezvény megszervezésével szorgalmazhatná a zeneszoba meglétének szükségességét. A rendezvényen olyan otthonberendezési praktikákat mutatna be amelyeket ismert lakberendezők terveztek meg, akik egyidőben jelentős befolyással is bírnak a közösség vásárlói körében. A praktikák egyik legkiemeltebbje természetesen egy olyan zenés sarok illetve helység bemutatása lenne, amelynek az elsődleges célja a zongoravásárlás serkentése lenne. Ezután pedig, hogy a rendezvény iránt drámaian felkeltse a közérdeklődést, olyan közismert és köztiszteletben álló személyiségeket hívna meg, pl. a rendezvény megnyitási ceremóniájára, amelyek nagyban képesek befolyásolni a közösség vásárlási szokásait. Egy híres hegedű- vagy előadóművészt vagy akár egy köztiszteletben álló közösségi vezetőt. Ezek a kulcsfontosságú személyek, a közösség többségére képesek hatni, és a zeneszoba megléte egyből a köztudat elé kerülne, mint egy olyasvalami amit érdemes megépíteni illetve birtokolni. A továbbiakban pedig a különböző nyilvános csatornák átvehetik ezen népszerűsítés szerepét, amivel a lehető legszélesebb körben terjedhet el a zeneszoba e népszerűsített képe. Mindeközben persze, neves építés- és berendezéstervezők fogják úgy megszerkeszteni terveiket amelyben kulcsfontosságú helyet fog kapni egy bájos kis zenesarok, amelyben tökéletes kellékként a zongora kaphatna helyet. Ezeket a terveket, további kevésbbé híres berendezéstervezők alapul véve tovább terjesztenék, hogy a zongorával felszerelt zenesarok még szélesebb körben szerezhessen magának hírnevet és végkifejletként a nyilvánosság megbarátkozna azzal a gondolattal, hogy egy zenesarok berendezése, egy nagyon is kívánatos lépés.

A mindennapi férfi és nő pedig ezek után, szinte magától rendezné be otthonában ezt a bizonyos zenesarkot, amiről már annyi jót hallott a szomszédjától vagy pedig a rokonaitól. Szinte azt tudja majd mondani, hogy kezdve a zenesarok berendezésétől, a zongora megvásárlásáig, minden csakis az ő ötlete volt.

A régi kereskedelmi hozzáállás szerint, a gyártó közvetlenül próbálta megszólítani a potenciális vásárlót: "Kérem vásároljon zongorát." A modern kereskedő azonban megfordította ezt a folyamatot, azzal hogy elsődleges célja inkább az hogy a vásárlóban próbálja meg közvetlenül felébreszteni az érdeklődést a kérdéses árúcikk megvásárlása iránt, "Szükségem van egy zongorára, kérem tegye lehetővé, hogy vásárolhassak egyet."

A propaganda, és annak a közösségi folyamatokra való hasznosságára egy nem is olyan régi ingatlan építési üzlet világíthat rá. A Jackson Heigths megépítésének pozitív közösségi jellegének hangsúlyozása érdekében minden lépést megtettek az érdekében apelláló propagandisták. Elsőként itt lépett fel a Jitney Players utazó színitársulat, a japán földrengésáldozatok javára rendezett segélygyűjtésen, amelyet Mrs. Astor és közössége szerveztek. A helyszín közösségi előnyeit széles körben próbálták népszerűsíteni - még egy golfpálya és egy helyi közösségi klub megépítése is szerepelt a tervekben. A helyi postahivatal megnyitásakor pedig, az azt szervező és népszerűsítő PR ügynök rájött, hogy ennek az időpontja véletlenül egybeesik az Amerikai Állami Posta egyik fontossabb évfordulójával és ezért úgy döntött hogy a postahivatal megnyitási ceremóniájának megszervezésénél ezt az évfordulót fogja alapul venni.

A Jackson Heights-i lakások népszerűsítése kapcsán, ugyancsak megszerveztek egy versenyt is, amellyel a legízlésesebben bebútorozott lakást keresték. Az első hely odaítélésének joga egy olyan bizottság kezében volt, amely népszerű közösségi személyekből és vezetőkből tevődött össze. A verseny milliók érdeklődését váltotta ki, amelyek újságokból, napilapokból vagy egyéb kiadványokból szereztek tudomást a versenyről, nem utolsó sorban pedig a Jackson Heights építésének folyamatáról és annak közösségére gyakorolt nagyban pozitív hatásáról.

A különböző eszményképek népszerűsítése csakis úgy tehető a leghatékonyabbá ha az azt végző PR ügynök kihasználja a modern társadalom csoportos jellegét. Erre egy példa a nemzeti szinten elterjedt szoborfaragóverseny amelyet az Ivory szappanból faragnak és amely főleg iskolások de hivatásos szobrászok körében is megrendezésre került az elmúlt időszakban. Egy országos hírű szobrász úgy látta hogy az Ivory szappant tökéletesen fel lehet használni ilyen célokra a Procter & Gamble vállalat pedig, aki az Ivory márkájú szappanok közvetlen gyártója, kapott az alkalmon, hisz ez egy tökéletes alkalom arra hogy népszerűsítse saját termékeit és pénzjutalmat biztosított az ilyen típusú versenyek számára. A verseny a New York-i művészeti központban került megrendezésre, amely világhírű presztízzsel rendelkezik az egyes művészeti érdekeltségek között.

Számos iskolaigazgató és tanár bátorította és támogatta is az ilyen jellegű rendezvények megszervezését, hisz az munkájukat támogatta mint nevelési és oktatási segédeszköz. Az iskolások gyakorlati művészeti oktatását ez a továbbiakban nagyban stimulálta és városi, körzeti illetve állami szintű versenyek kerültek megrendezésre.

Az Ivory szappanból való szoborfaragás, mindezek mellett, pl. a háziasszonyok számára is hasznos volt, hisz a kifaragott szappanmasszát újra fel tudták használni egyéb háztartási célokra annélkül hogy új szappanra kellett volna pénzt kiadniuk.

A helyi szintű legjobb munkák pedig tovább jutottak nemzeti szintű versenyekre. Ezeket évente rendezték meg New Yorkban, ahol a kiemelkedő bírálóbizottságok még nagyobb jelentőséggel és komolysággal ruházták fel a versenyt.

A legelső ilyen országos versenyen, pl. kb. 500 mű szerepelt, a harmadikre pedig ez a szám megnövekedett 2500-ra, a negyediken pedig már elérte a 4000-et is. Ha ezek a különleges, kiválasztott darabok évről-évre így szaporodtak, egyértelmű, hogy az előző évhez képest mindig többen és többen vettek részt ezen a versenyen és mindig több és több Ivory szappant használtak el műveik kifaragására. Vagyis a szappan iránti kereslet évről-évre növekedett. A verseny iránti pozitív közmegítélést az is elősegítette, hogy a háziasszonyok számára a szappan az általános tisztaságot, nem utolsó sorban pedig gyermekeik jólétét szimbolizálta.

A versenyt népszerűsítő kampány sikerességéhez, számos alapvető pszihológiai motívum is nagyban hozzájárult. Az esztétikai ösztön, a versenyszellem, a csoporthoz való tartozás ösztöne (hisz a szobrok faragása nagyrészt iskolai csoportokban történt), a sznobság ösztöne (a mindenki által elismert vezető követésének kényszerérzete), az ekszibicionista ösztön és végül de nem utolsó sorban az anyai, gondoskodó ösztön.

Mindezeket a motívumokat illetve indíttatásokat a csoportok vezetői tekintélyt parancsoló pozícióiknál fogva célzottan voltak képesek irányítani. Mintha csak gombnyomásra történt volna, az emberek a szappangyártó hasznát a szobrászok művészi indíttatásait és az oktatók nevelési céljait is elősegítették, a szoborfaragás útján megtapasztalt alkotó öröm és önjutalmazás által.

Ez a pont a legfontosabb minden sikeres propagandában. A vezető személyek, amelyek nagy befolyással bírnak a közvéleményre, csakis akkor fognak hozzájárulni a propaganda által népszerűsíteni kívánt célhoz, ha ez a cél az ő személyes érdekeiket is segíti. És ezt a szempontot, ahonnan keresztezi egymást a közösség a vezér és a kliens érdeke, a propagandistának kell felkutatnia és felhasználnia.

A szappanfaragó verseny esetében, a kiemelkedő szoborfargó művészek illetve oktatók azért támogatták az ilyen jellegű versenyek megszervezését mert azok olyan célokat tűztek ki maguk elé, amelyeket ők személyesen is szorgalmaztak, ami ebben az esetben pl. lehet a fiatal generáció esztétikai érzékének fejlesztése.

Az ilyen, egymást keresztező érdekek egész sorozata végtelen sok variációban előfordulhat társadalmunkban, legalább annyi variációban, mint ahány fajta csoport illetve közösség is él és tevékenykedik is pillanatnyilag. Másik példaként, ha egy vasúti társaság fejleszteni szeretni üzletét, az általa megbízott PR ügynök egy közösségi felmérés útján megpróbálhatja feltárni, hogy a vasúti társaság céljai keresztezik-e valamilyen szempontból a kérdéses közösségek érdekeit. A társaság ezután különböző nyilvános kapcsolatokat alakíthat ki a kérdéses közösségekkel, hogy pontosabb információkat kaphasson működésének a közösségekre tett hatásairól. Ezt akár, egy legalapvetőbb szintű, a működésével kapcsolatos információnyújtó szolgáltatás beindításával is el tudja érni. És ez nem csak a legegyszerűbb "adok hogy kapjak cserébe"-nek a példája, hanem attól jóval több. A vasúti társaság ezen lépései, amellett hogy elősegítik saját közelismerését valójában a közösség fejlődését és növekedését is elősegítik. A társaság és a közösségek kölcsönös érdekei amellett, hogy egymást segítik és erősítik, hozzájárulnak egymás kölcsönös jövőbeni fejlődéséhez is.

Vagy hasonlóképp egy bank azért vezethet be egy befektetési szolgáltatást, hogy ügyfelei idővel majd több pénzt tudjanak elhelyezni a bank fiókjaiban. Vagy egy ékszerüzlet, azért nyit biztosítási részleget, hogy a vásárlóik nagyobb biztonságban tudhassák a tőlük vásárolt ékszereiket. Vagy egy étkezési vállalat, amely különböző főzési alapanyagokat gyárt, azért nyit egy információs irodát, hogy az erre érdekelteket új kenyérsütési receptekhez jutassa, annak érdekében hogy minél nagyobb forgalmat illetve hasznot tudjon magáénak.

Azt is mondhatjuk, hogy a modern propaganda működése a felvilágosult önérdekre és a őt lehetővé tevő pszihológiára épít.

Ezen fejezetekben, tehát megpróbáltam elmagyarázni a modern propaganda helyét és működésének módszereit a mai modern amerikai társadalmunkban - rámutattam a mögötte álló láthatlan vezetőségi kabinett miértjére és hogyanságára és arra hogy ez a láthatatlan vezetőség hogyan képes a társadalom széles rétegei számára iránytűként szolgálni. A következő fejezetekben pedig arra fogok törekedni, hogy rávilágítsak a propaganda működésére a különböző, specifikus viselkedési mintázatok tükrében és hogy további irányadással segítsem működésének további tökéletesedését.
