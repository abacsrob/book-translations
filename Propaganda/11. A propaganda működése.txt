XI. A propaganda működése

A kommunikációs közeg amely segítségével egy propaganda képviselői terjeszhetik eszméiket illetve elgondolásaikat teljes mértékben lefedi azt amelyen keresztül a mindennapi életben az emberek is kommunikálnak egymással és ez egyben az ilyen fajta propaganda sikerének az egyik titka is. Jelenleg nem is létezik olyan módja az emberi kommunikációnak amelyet ne lehetne propagandacélokra is felhasználni, hisz ilyen értelemben a propaganda egyszerűen a propagandista és a célcsoport közötti kölcsönös megértés reciprocitása.

A propagandista számára, az talán a legfontosabb szempont, hogy e kommunikációs közeg és a tömegek közötti viszony állandóan változik. Ha tehát maximalizálni szeretné a propaganda hatásosságát, az ezen változások által nyújtotta előnyöket abban a pillanatban kell kihasználnia, amikor azok bekövetkeznek. 50 évvel ezelőtt a propaganda egyik legelőnyösebb módját a nyilvános gyűlések jelentették. Napjainkra azonban rendkívül nehézzé vált az, hogy az embereket rávegyék egy bármilyen közgyűlésen való részvételre, ha a kérdéses rendezvény nem kecsegtet valamilyen kivételes attrakcióban való részvétel ígéretével. A ma Amerikájának átlagpolgárát azonban számos forrásból, legyen az a rádió, a mindennapi sajtó vagy a számos röpcédula a metróban és az irodában, bombázzák olyan fajta információk amelyeket csakis valami különlegessel lehet túlszárnyalni és ezért az egy egyszerű közgyűlésen való részvételt már kevésnek fogják érezni.

Ezért is van az, hogy napjainkra számos kommunikációs média olyan változásokon esett át, amelyek egy teljesen modern köntösbe öltöztették ezeket a kommunikációs csatornákat. A sajtó természetesen, mindig is a korabeli eszmék és vélemények, vagyis a propaganda, elsődleges forrása volt és az is fog maradni.

Nem is olyan régen volt amikor az újságírók többsége még ellenezte azon szakmai hozzáállást, miszerint az újság oldalait propagandacélokra kellene felhasználni. Néhány szerkesztő még addig is hajlandó volt elmenni, hogy teljes mértékben kidobja azokat a cikkeket, amelyek szerinte elsődlegesen ezt a a célt szolgálták volna, ha megjelentek volna az újságja lapjain. De ezt a szemléletmódot napjainkra már majdnem teljesen feladta az újságírói szakma egésze. Helyette a megjelentetésre szánt cikk valós hírértéke az ami meghatározza, hogy a kérdéses cikk megjelenhet-e vagy sem. Hisz a lap nem tudná garantálni, és ami azt illeti nem is az a dolga hogy garantálja, azt hogy az általa megjelentetett cikkek nem fogják, akaratlanul is akár, valakinek az érdekeit képviselni. Ha jobban belegondolunk, egyetlen lap sem létezik amelyben ne lenne olyan cikk amely biztosan hogy senkinek sem okoz kárt vagy senkinek sem képviseli az érdekeit. Ez az újságírói szakma természete. Amire azonban egy újságnak mindenféleképp törekednie kell, az az általa megjelentetett hírek és cikkek ténylegessége és pontossága valamint hogy olyan híreket jelentessen meg (a számtalan lehetséges hír közül amelyeket egyébként még publikálhatna) amelyeket az olvasók többsége el is akar olvasni.

Vezércikkeiben, lehet hogy a lap saját újságírói imidzsének megfelelő véleményét osztja meg olvasóközönségével, azonban a mindennapi híreket mindenféleképp nem részrehajlóan kell megközelítenie és az ide tartozó cikkeket is ily módon is kell megjelentetnie, hiszen ezek tényleg leggyakrabban olyan események amelyekre akár az egész ország közvéleménye is kíváncsi lehet.

Ilyen szempontból az újságíró nem kérdezi hogy a megjelentetett információ propaganda-e, hanem annak csak a hírértékét veszi figyelembe, valamint a megjelentetésre szánt hírmorzsák kiválasztásában is általában teljesen szabad kezet kap az újságíró. A New York Times-ban - hogy egy kimagasló példát vegyünk - a cikkek csakis valós hírértékük alapján jelenhetnek meg. A Times szerkesztői önnáló felelősségük tudatában eldönthetik, hogy a hírt tényleg érdemes-e kiadni a nagyközönség elé. A cenzúra legcsekélyebb látszatát sem tűrik meg lapjukban. Munkájuk során pedig a külső befolyásoknak teljes mértékben képesek ellenálni, hisz tisztában vannak vele, hogy mi forog kockán ha engednének a megalkuvás illetve az opportunizmus kísértésének. Elvesztenék hűséges olvasótáborukat, vagyis a tömegek elfordulnának tőlük. Minden egyes lelkiismeretes lapszerkesztőnek tehát tisztában kell lennie a nyilvánosság feléje támasztott elvárásaival, vagyis hogy csakis a valódi hírértéket megbecsülő újságírás az ami meghozhatja a sikert az újságíró számára.

Ha tehát a PR ügynük képes arra, hogy úgymond "életet leheljen" egy eszmébe, akkor arra a nyilvánosság tényleg kíváncsi is lesz. Nem lehet kérdéses tehát, hogy a PR ügynök munkája ezekben az esetekben nem egyszerűen "hírgyártás", mint ahogy azt oly sokan állítják. Olyan hírek ezek amelyek versenyezni fognak a többi megjelentetésre szánt hírrel és a lap szerkesztője fogja eldönteni a legobjektívabb módon, hogy melyik hírmorzsa rendelkezik a legjelentősebb hírértékkel amelyet a lap majd meg is fog jelentetni. Gyakran, a PR ügynök konkrét kiadványok közönségének specifikus beállítottságát veszi alapul ahhoz, hogy elvégezhesse ezt a munkáját.

Ha a mai modern élet legfontosabb mozzanatait egy híres kereskedelmi telefontársaságok jóvoltából megszervezett óceántúli rádióbeszélgetés, vagy pedig egy olyan óriási hasznot hozó kereskedelmi árúcikkértékesítés jelenti amelyet mondjuk a kor Henry Ford-jai képesek véghez vinni, akkor ezek az események tényleg óriási hírértékkel is rendelkeznek. A sajtó ún. elpropagandásítását így, a lapszerkesztők könnyedén elkerülhetik.

Egyúttal, a szerkesztőnek a megjelentetett hírek forrását is mindig egyértelműen meg kell jelölnie, azok helyeségének és pontosságának könnyű ellenőrizhetősége érdekében.

A folyóiratok esetében azonban már más a helyzet, hisz egyik folyóirat sem érzi kötelességének hogy objektívan és csakis a hírérték alapján válogasson a témák között. Mondhatjuk azt is, hogy mindegyik folyóirat egy bizonyos konkrét témát fog körül és arról is ír. A közvéleményt visszatükröző sajtóhoz képest, a folyóiratnak nincs ilyen szerepe, hanem az inkább a saját témájának a minél részletekbe menőbb kitárgyalására törekszik. Legyen az háztartásvezetés, műszaki felszerelések, házszépítés és díszítés, általános liberalizmus és felvilágosodás, az egészségügy, kertészkedés, divatos férfiruházat, Nietzsche-i filozófia vagy akár a közvélemény megcáfolása, a folyóirat saját témáját mindig elsődleges fontosságúként fogja kezelni, figyelmen kívül hagyva néha még az objektivitást és az ésszerűséget is.

Mindezen témákon belül a PR ügynök munkája rendkívüli fontosságú lehet a folyóirat sikeressége szempontjából. Események megszervezése által, amelyek természetesen szorosan kötődnek a folyóirat fő témaköréhez, tovább növelhető a folyóirat népszerűsége. Egy bank, pl. annak érdekében, hogy népszerűsítse a női részlegét, egy vezető női magazinnal karöltve megjelentethet egy olyan pénzügyi beruházási tanácsokat tartalmazó cikksorozatot amelynek a szerkesztésében aktívan részt vettek a kérdésés női részleg hölgy alkalmazottai is. Persze a női magazin is ki tudja majd használni ezeket a cikkeket saját presztízsének és népszerűségének a növelése céljából.

A különböző nyilvános előadások is amennyire valaha óriási mértékben tudták befolyásolni a közvéleményt, annyira ezen befolyásoló képességük mára már csakis szimbólikus értékűvé zsugorodott. Az előadás nem több egy ceremóniánál, amelynek a propagandista számára egyetlen jelentősége van, az hogy egyáltalán lezajlott. Ez és ez a professzor, aki évszázadra szóló felfedezéséről tartott előadást, ötszáz vagy akár ötven személy előtt tarthatta előadását. Azonban, ha az tényleg annyira jelentőségteljes, úgy számtalan csatornán fogják közvetíteni. Újságokban fog róla megjelenni beszámoló vagy akár rádióban is leadhatják az előadást. A lényeg, hogy a közvélemény tudomást szerezzen róla és hogy minél többen beszéljenek róla a továbbiakban. Vagyis a propagandista számára, az előadás igazi értéke abban merül ki, hogy az mennyire tudta megmozgatni a nyilvánosság képzeletét, nem pedig abban, hogy maga az előadás miről is szólt valójában.

A rádió jelenleg is egy rendkívül fontos részét képezi a propagandista eszköztárának. Azonban e médium jövőbeli sorsa ma még nagyon ködös és csakis erre nem lehet alapozni a propaganda jövőjét.

Lehetséges, hogy a hirdetések piacán nagy versengésre számíthatunk majd a rádió és az írott sajtó között. Azon képessége, hogy több milliós közönséget tud megszólítani, a rádió javára hajtja a hirdetőket. És természetesen, hiszen az átlagos hirdető fix pénzkeretet biztosít a hirdetéseire, a rádió hirdetési bevételeinek növekedésével párhuzamosan az újságok összes ilyen jellegű bevételének is csökkennie kell majd.

Az azonban továbbra is kérdés, hogy e ténynek mennyire is van tudatában az amerikai sajtó és kiadási szektor. Mindezek mellet már számos újság ébredt rá azon cégek hirdetési potenciáljára, amelyek rádiókat gyártanak és forgalmaznak, legyenek azok akár nagyok vagy kicsik; ezek az újságok már rájöttek arra, hogy a rádióban való hirdetés mennyire célravezető és nem utolsósorban mennyire profitabilis valójában, lényegében azért mert a nyilvánosság is egyre nagyobb jelentőséget tulajdonít a rádiónak mint kommunikációs médiumnak. Ezzel párhuzamosan, léteznek olyan kiadók és újságok is amelyek rádióállomásokat vásároltak csak azért hogy ezen a médiumon is el tudják érni közönségüket, legyen szó hírekről vagy szórakoztatásról akár.

Az is lehetséges, hogy a közeljövőben ugyanezek az újságok kibérelhetővé teszik újságjaik hirdetési rovatait illetve rádióadásaik hirdetésre szánt idejét. Újságok egész lánca fog hirdetési szerződéseket kötni, a már jelenleg is nyilvánosság figyelmére áhítozó cégek sokaságával. Jelenleg azonban ezek az újságok, az újsághirdetési rovataikat illetve a rádióadásaik hirdető rovatait egymástól különálló vállalkozásoknak tekintik.

Nagy befolyású csoportok, legyenek azok politikai, vallásos, gazdasági vagy szakmai alapúak akár, fognak küzdeni az éter befolyásolásáért, annak érdekében hogy a nyilvánosság az ő hirdetéseiknek szentelje a legnagyobb figyelmet. Talán az sem kizárható, hogy az amerikai rádiószolgáltatás adoptálni fogja a Brit rendszert amelyben a hirdetők helyett a hallgatók a finanszírozók.

Azonban, függetlenül attól, hogy megmarad a mostani rendszer vagy sem, a hirdetőnek karöltve a propagandistával mindenképpen alkalmazkodnia kell majd a rendszer által nyújtotta körülményekhez. Függetlenül attól tehát, hogy a jövőben a hirdetési idő kibérlésnek jogát a szabad piaci versengés fogja meghatározni vagy hogy a hirdetést oktatási vagy inkább szórakoztatási jelleggel kell felruházni a nyilvánosság előtt, akár szigorú előírások alapján is, a propagandistának készen kell állnia arra, hogy a körülményeket ki és felhasználva végezze munkáját.

A propaganda egy másik ugyancsak jelentős formája a mozifilm, amely Amerika egyik talán legjelentősebb tudatalatti propagandáját szolgáltató médiuma jelenleg. Kitűnően alkalmas kollektív befolyást hordozó eszmék illetve gondolatok terjesztésére illetve népszerűsítésére.

A mozifilm képes akár egy egész nemzet gondolkodásának illetve viselkedésének a kollektív formálásra is. És mivel ezek a filmek, általában már meglévő társadalmi elvárásoknak igyekeznek megfelelni, tükrözik, körvonalazzák, a leggyakrabban egyenest túlzó módon a kor társadalmának széleskörű tendenciáit, ahelyett hogy inkább új vagy szokatalan eszmékre próbálnák felhívni a figyelmet. Vagyis a mozifilm csakis olyan gondolatokkal és eszmékkel foglalkozik amelyek épp divatosak. Ugyanúgy ahogyan a sajtó a híreket is terjeszti, hasonlóan próbálja a mozi is a szórakoztatást illetve a könnyed időtöltést népszerűsíteni.

A propaganda egy másik formája a nyilvános személyiség befolyásoló hatása. Azonban lehet hogy ez a többszörösen is kihasznált kollektív befolyásolási mód napjainkra már jócskán túlzásba lett víve? Amikor Coolidge elnök szabadsága idején teljes indián öltözékben fényképezkedett indián törzsfőnökökkel, számos beszámoló és sajtóközlemény látott napvilágot, ami valódi PR túlzásnak tűnt. Egyértelmű, hogy az Egyesült Államok elnökének a népszerűsítését célzó törekvés olykor jócskán túl tud lőni a célon.

Azonban a nyilvánosság figyelmének középpontjában álló személyiség dramatizálása mindig is a PR szakember egyik legfőbb feladata marad, hisz a nyilvánosság mindig is elvárta, hogy a nyilvános személyiségeket körüllengje a csodálat és az áhítat valamilyen fajta egyvelege, amelyet pedig csakis a PR szakember képes kiváltani.

Nyilvános körökben terjeng az a történet miszerint a híres bankár egyszer azért szakította meg szakmai kapcsolatait kollégájával mert az elvállt a feleségétől.

"És mégis", kérdezte a kolléga, "mi köze van a privát életemnek a banki világhoz?"

"Hát csak annyi, hogy hogyha még a saját feleségeddel sem vagy képes bánni, akkor hogyan leszel képes ugyanezt megtenni más emberek pénzével", hangzott a válasz.

A propagandistának tehát a nyilvános személyiség imidzsére is úgy kell tekintenie, mint ahogy azt teszi oly sok minden mással szakmáján belül.

Az ilyen személyiségek néha képesek olyan körülmények megteremtésére amelyek nagyon is hasznosak tudnak lenni, erre példa Lindbergh, aki miatt az Egyesült Államok és Mexikó között rendkívüli jóakarat alakulhatott ki. De különböző események is hozhatnak létre ilyen személyiségeket, ahogyan a kubai háború lökést adott Roosevelt politikai karrierjének is. Azonban sokszor nehéz megállapítani, hogy melyik segítette megteremteni a másikat. Miután egy ilyen nyilvános személyiség elszánta magát és elérni kívánt céljait megfogalmazta, egy olyan objetív képet kell festenie önmagáról a nyilvánosság előtt, amely következetesen megegyezik valódi jellemével és elérni kívánt céljait is valós fényben tünteti fel.

Számos régi és új megközelítést is igénybe lehet venni a nyilvánosság megszólítása érdekében, amelyek közül jelenleg az egyik legújabb a televízió. Ezen megközelítések külön-külön tárgyalása nem célja e írásnak. Az iskolák pl. különböző tudományos tényekről nyújthatnak elengedhetetlen információkat. A tény pedig, hogy egy kereskedelmi vállalat profitálhat működésének minél széleskörűbb megértéséből, illetve a működését leíró tudás nyilvános terjesztéséből, még nem jelenti azt hogy az arra vonatkozó oktatás társadalmilag káros hatást vonna maga után, annak ellenére hogy végül is propagandáról van szó. Pl. ha egy sütőport gyártó vállalat, önkéntesen lát el iskolákat oktatási anyagokkal, mondjuk a kenyérkészítés módjáról és ezek a témák tényleg érdeklik is az oktatási intézményt és annak tanulóit, akkor ezek a propagandatevékenységként jellemezhető lépések, semmi esetre sem tekinthetők visszatetszőnek és öncélúnak hiszen a célintézmény vagyis az iskola és annak tanulóközössége is hasznosulhat belőlük nem pedig csak kizárólag az azt terjesztő vállalat.

Egy új termék piacra dobásakor lehetséges, hogy a terméket egy mozifilm előtt bejátszott előzetes fogja megismertetni a nagyközönséggel. Vagy az is meglehet, hogy egy olcsó repülőgépmárkát az azt gyártó vállalat elnöke személyesen fogja bemutatni rádió- és televízióadásokon keresztül a sokmilliós közönség előtt. Annak a személynek, aki hatékonyan kívánja megosztani üzenetét minél szélesebb körben, teljes mértékben tisztában kell lennie a modern propaganda módszereivel és eszközeivel.

Az is kétségkívül igaz, hogy a nyilvánosság fokozatosan kezd ráeszmélni a propaganda tudat és viselkedésbefolyásoló módszereinek a jelenlétére, azonban ez még nem jelenti azt, hogy teljesen el is zárkózik majd előlük, főleg akkor nem ha megfelelően informált ezen propaganda hasznosságáról illetve a propaganda azon aspektusairól amelyek a nyilvánosság saját érdekeit segítik. Nem számít tehát, hogy a nyilvánosság mennyire veti meg a propaganda ezen módszereit, ha az a korabeli elvárásaikat kielégíti, legyen szó az alapvető szükségletek kielégítéséről, a szórakozás és a szépség iránti vágyról illetve a biztos kezű vezetés nyújtotta biztonság érzéséről.

Ha pedig a nyilvánosság elvárásai változnának akkor ahhoz a kereskedelmi vállalatoknak is lehetőségükben lesz majd alkalmazkodni. Az idő múltával természetesen nem veszthető szem elől az sem, hogy a nyilvánosság azért belefáradhat a propaganda meggyőzési módszereibe, azonban erre az ehhez való alkalmazkodás illetve az ezt kijátszó egyre inteligensebb meggyőzési módszerek kidolgozása lesz a modern propgandisták válasza.

A propaganda tehát sohasem fog kihalni. Társadalmunk leginteligensebb tagjainak rá kell eszmélnie arra, hogy a propaganda az egyedüli módja a modern és fejlődőképes társadalom fenntartásának és arra, hogy propaganda nélkül teljes képtelenség lenne a széleskörű társadalmi zűrzavarból végül rendet teremteni.
