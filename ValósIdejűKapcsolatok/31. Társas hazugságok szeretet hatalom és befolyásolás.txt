Társas hazugságok: szeretet, hatalom és befolyásolás

Tápláló tudás hiányában, az emberek beérik azzal amit a pillanat hoz számukra.

Filozófiai bölcsesség nélkül is az emberek egyszerű szorongáspalástoló gépezetekké degradálódnak.

Nézzünk erre először is néhány konkrét példát az élet különböző területeiről, mert így egyértelművé válik hogy mindennek milyen romboló hatása is lehet az emberi életre.

* Vallás és szorongás

A vallási miszticizmust, illetve a babonaságot, az emberben majdnem mindig az ismeretlentől való félelem hajtja.

Ha megnézzük az epileptikus beteg rohamát, azt tapasztalhatjuk hogy azt a száj habzása és az beteg rendkívüli aggreszivitása jellemzi, amely a csak szemlélő kívülállókból jelentős szorongást válthat ki. Mi a fene történik? Vajon ez velem is megtörténhet?

Bármikor amikor szembe kerülünk valamivel ami számunkra teljesen idegen és ismeretlen két lehetőség áll a rendelkezésünkre. Vagy nekigyűrkőzünk annak hogy megpróbáljuk megérteni azt amit látunk és tapasztalunk - amire nagy valószínűséggel még egy teljes élet sem lenne elég idő - vagy pedig kinevezünk egy fantáziát, ami megmagyarázza a kérdéses dolgot, ami persze csak a szorongásunkat söpri a szőnyeg alá, miközben tudatlanságunk marad a régi.

Világos, hogy egy kecske feláldozása nem fogja különösebben befolyásolni a jövő évi csapadék mennyiségét. Azonban, ha képesek vagyunk abban a hitben élni, miszerint a kecske leölésével igenis képesek vagyunk hatni a természetre, akkor semlegesíthetjük a jövő évi termésünk mennyisége miatti szorongásunkat, hisz "tettünk" valamit azért hogy így legyen.

* Az ámítás csapdája

Sajnos, azok az illúzióink amelyeket saját szorongásunk enyhítésére találunk ki hajlamosak nagyon is elszabadulni, azáltal, hogy szinte kultikus dogmatizmussá változnak át.

Ha tehát, meg tudjuk magunkat győzni arról, hogy a kecske leölésével hathatunk az időjárás alakulására, akkor általában mi magunk leszünk azok akik le is ölik azt a kecskét. Ezáltal, a vigasztaló mesék kiötlése és az állatkínzás párhuzamosan válhat hivatásunkká, ami azt isjelenti egyben hogy hivatásunkat vagyis megélhetésünket hazugságokra alapoztuk.

Amikor ez megtörténik - vagyis kialakul a papi osztály - akkor az ésszerűség és a kételkedés válik a legnagyobb ellenségünké. Hisz ha hazugságokból élünk, akkor bárki aki felemelné a hangját hazugságaink ellen és inkább az igazságot szorgalmazná veszélyezteti életmódunkat, hisz közvetlenül veszélybe sodorja megélhetésünket.

Ha pedig közösségünkben kiderülne, hogy valójában hazugságokkal etetjük az embereket csak azért hogy másokat befolyásolhassunk - nem beszélve arról hogy ügyködésünk csakis egy látszatbiztonságot nyújt és nem többet, ami nagyban károsítja a közösségünket - akkor nagy valószínűséggel bosszúra számíthatunk sőt az is lehet hogy ki leszünk közösítve mint csaló és szélhámos.

Láthatjuk, hogy ez a fajta élethez való hozzáállás mennyire romboló természetű, minden szempontból. Ha tehát kialakult egy társadalmi réteg, amely a tömegek félrevezetéséből és manipulációjából él - legyen az akár az egyház, vagy akár az állam - akkor annak a hosszútávú fenntartása mindig csakis az erőszak alkalmazása és az igazi erény megtámadásának a hajlandósága által lehetséges.

Ez a fajta önámítás pedig hosszútávon mindig a társadalom rákfenéjévé fog válni.

* Az ámítás és a befolyás látszata

Az önámítás tehát egy próbálkozás belső szorongásunk elnyomására miközben a környezetünkre való befolyásunkat is megpróbáljuk megőrizni.

Mint bármilyen drog, ez is csak ideiglenesen csökkenti szorongásainkat, miközben hosszú távon nagyobb károkat okoz.

Vagyis az önámítás nem más mint az ok okozati összefüggés kiötlése majd annak hozzákapcsolása egy valós helyzethez. Miért van Bob-nak epilepsziája? Hát, azért mert démonok szállták meg!

Persze, mivel ez az ok okozati összefüggés teljes mértékben emberi képzelet szüleménye, amelynek nincs semmilyen valós alapja, ezért azt csakis aggresszív propaganda és erőszak által lehetséges elfogadtatni a tömegekkel.

Ezért sem létezik mondjuk a "Gravitáció egyháza", ami elvonzza a gyerekeket a vasárnapi misére ahol újra és újra elismételik a mantrát miszerint a gravitáció van, a gravitáció volt és a gravitáció mindig is lenni fog, hogy a gravitáció valódi és hogy hatása közvetlenül érzékelhető az anyagi világban - és ha a gyerekek ebben nem hinnének akkor a pokolra fognak kerülni ezen bűnükért. Hasonlóan nem tudunk a "Forró tűzhely" egyházáról sem amely az abban való hitet szeretné bevésni a fiatal hitetlenekbe miszerint a forró tűzhely éget ha hozzáérnének a kezükkel.

Ennek persze az az egyszerű oka, hogy mindezek közvetlenül megtapasztalhatók, bármiféle templombajárás és papprédikáció nélkül is - a hatásuk pedig igen egyértelmű és nem félreérthető, bármikor leellenőrizhető, tökéletesen következetes, de mindenekelőtt teljes mértékben valós.

Csak a képzelt ok okozati dolgokban kell hinni, amelyeket nem tudjuk közvetlenül megtapasztalni és csak ezek esetében kell a propagandikus hozzáállást, illetve az erőszakos rábeszélést bevetni az azokban kétkedők "megtérítése" érdekében.

* Államiság és a hozzá kapcsolódó szorongás

Az "Állam" fogalma körüli elképzelések sok szempontból túltesznek - ami főleg a mai modern világunkra igaz - a babonás valásosság körüli képelgéseken.

A kérdésre miszerint: Hogyan kell megszervezni az emberi társadalmat? az Állam aparátusa eddig még nem tudott kielégítő választ adni, hasonlóan ahogyan a "Honnan származik az ember?" kérdesre sem tudott a vallásosság egy egyetemesen elfogadott választ adni.

Ha egy férfi azt állítja "szeretem a feleségemet.", azonban bezárva tartja őt a házuk pincéjében és azzal fenyegeti meg hogy le fogja lőni ha megpróbálna megszökni, nos ebben az esetben valóban komolyan kellene vennünk az előbbi állítását?

Egy "elmélet" nem tekinthető "bizonyítottnak" ha mindenkit le akar lőni aki kételkedik benne.

Épp ellenkezőleg bármelyik elmélet amelyik erőszakosan védi a saját igazát az bármilyen ésszerű szempontból nézhető de sohasem lesz valódi vagy igaz.

Tehát az elgondolás miszerint "az állam elengedhetetlen a társadalom megszervezéséhez", bizonyíthatóan hamis, hisz az még csak nem is egy elmélet, hanem inkább erőszakos dogma.

A kétkedők lelövése még nem jelenti azt, hogy igazunk is van, hanem ennek inkább pont az ellenkezőjét demonstrálja vagyis azt hogy romlottak és gonoszak vagyunk elgondolásainkkal együtt.

* Az állam és a társadalom

Az a tény, hogy az állam elsődlegesen kényszer segítségével "szervezi" meg a társadalmat, eleve ellentmond a "társadalom" fogalmának, ugyanúgy ahogyan a nemi erőszak is ellentmond a szeretkezésnek, illetve a rablás is a tulajdonjognak.

Az állam válasza tehát a társadalmi szerveződés kérdésére teljesen immorális, hasonlóképpen ahogy az is az lenne ha valakit azért rabolnánk el és zárnánk el a világ elől hogy belénkszeressen.

Ez inkább csak a "válasz" illúziója, nem pedig a valódi válasz - és mint bármelyik illuzúrikus válasz, brutalitásában és erőszakosságában nincs neki párja, hisz még a valódi válaszok utáni kutatást is bünteti.

* Az államiság hamis válaszai

Amikor az emberek rákérdeznek, hogy "Milyen oktatásban részesítsük a gyermekeinket?" - a válasz erre mai társadalmunkban ösztönszerűen: "Hát állami oktatásban!"

Azonban ez nem elégséges válasz, még messziről sem.

Akár azt a kérdést is feltehetnénk, hogy hogyan kellene összeesküdniük az embereknek? Fegyverrel kell őket kényszeríteni, természetesen.

Tehát, ahol kényszerítő körülmények akár csak a látszata is fellelhető, ott az önkéntességen alapuló társadalmi tranzakciók biztosan hogy károsodni fognak.

Ha, pl. fegyverrel kényszerítenélek arra, hogy add ide a pénztárcádat, akkor nem igazán nevezhetem az így megszerzett pénzt adománynak.

Vagy ha embereket kényszerítenénk arra hogy házasságot kössenek egymással, akkor azt sem nevezhetnénk házasságnak hanem inkább intézményesített nemi erőszaknak.

Vagy ha gyermekeket kényszerítünk bele egy olyan oktatási rendszerbe ami egy kalap alá veszi őket, akkor sem nevezhetjük ezt igazi oktatásnak hanem csak sima kiképzés.

Vagy hasonlóképp ha ugyancsak gyermekeket kényszerítünk erőszakkal, fenyegetésekkel vagy bármilyen manipulációval arra hogy higgyenek Istenben, akkor nem igazi hivőkké válnak hanem hunyászkodó konformistákká, akik agymosás áldozatainak is tekinthetőek. 

Végül de nem utolsó sorban a szeretetre is ugyanez vonatkozik.
