A kapcsolat menete

A tipikusan rosszul működő romantikus kapcsolat jól kivehető fázisokon keresztül megy át.

* Kezdeti óvatosság

Amikor egy nő és egy férfi romantikus érdeklődést mutat egymás iránt általában mindketten arra törekszenek ismerkedésük eme kezdeti fázisban, hogy minél többet megtudjanak a másikról annak érdekében hogy minél előbb felszínre jöjjenek a másik fél azon tulajdonságai amelyek esetleg a jövőben megnehezíthetnék vagy egyenesen lehetetlenné tennék a kapcsolatot.

Hívjuk a férfit Bruce-nak, a nőt pedig Sheila-nak.

Minél érettebb egyéniségekről van szó, annál tovább fog tartani a kapcsolat eme kezdeti puhatolózó fázisa. Ha azonban a nő önbizalma alacsony, ez az ismerkedési fázis rendkívüli módon megrövidülhet. A nő a férfival való legelső találkozásakor ugyancsak az alacsony önbizalom jól kivehető ismertetőjegyeit keresi a férfin. Ezek lehetnek a határozott szemkontaktus hiánya, kényszernevetés, tetoválások, droghasználat, erőltetettség, alulteljesítés jelei, lekezelő viselkedés vagy bármilyen mértékű gőg illetve fennhéjázás.

Amikor Sheila tehát megállapította, hogy Bruce önbizalma vagy ténylegesen alacsony, vagy pedig mesterségesen magas, tisztában van vele hogy nincs mitől tartania és igent mondd Bruce-nak.

Sheila-nak azért alacsony az önbizalma mert olyan dolgokban hisz amelyek nem igazak, legyen szó akár önmagáról akár bárki másról. Önbizalma pedig mindaddig alacsony fog maradni, amíg ezen nem hajlandó változtatni, vagyis többre becsüli a rövidtávú hasznot mint a hosszútávút. Pl. ha édesapja bántalmazza, azonban Sheila ennek ellenére fenntartja vele a kapcsolatot, megállapíthatjuk, hogy ezzel Sheila a folyamatos bántalmazást választotta (hosszú távú fájdalmat) az édesapja bántalmazó természetével való szembeszállás (rövid távú fájdalom) helyett.

Mondhatjuk tehát, hogy Sheila így ezen szorongását, amely édesapja bántalmazó viselkedése miatt alakulhatott ki, lelkileg elnyomta önmagában, vagyis önhazugságban él. Ezért számára és főleg illúziói számára az olyan férfival való romantikus kapcsolat aki már legyőzte saját démonait és akinek az igazság nem alku tárgya, katasztrofális következményeket vonna maga után. Az ilyen férfi számára azon nyomban feltűnne az édesapa bántalmazó viselkedése és arra bátorítaná Sheila-t, hogy vagy próbálja meg az édesapjával való kapcsolat ezen aspektusán javítani vagy pedig ha ez nem lehetséges hogy szakítsa meg vele a kapcsolatot. (Egy ennél is bölcsebb férfi még tisztábban látná a helyzetet és tisztában lenne azzal, hogy az édesapával való kapcsolat javítása legvalószínűbben nem a járható utak közé tartozik Sheila számára, ami csak még jobban fokozná Sheila szorongását.)

Ha pedig Sheila mindezek után sem hajlandó változtatni az édesapjával való kapcsolatán, akkor ugyanez a férfi azt is teljesen világosan átlátná, hogy Sheila ezen viselkedésével egy csettintésre is akár hajlandó feláldozni bármilyen etikát, erényt, integritást illetve elsősorban önbizalmat csakis azért hogy elodázhassa a szorongásával illetve önhazugságával való szembesülését. Ez pedig azt is jelenti, hogy Sheila csakis az ilyen bántalmazó és korrupt emberek befolyását képes tiszteletben tartani és előbb áldozza fel a körülötte lévő jóakaratú embereket is akár, minthogy saját megalkuvásával szembenézzen.

Egyikünk sem képes egy olyan döntés mellett kiállni, amelyet legalább egy kicsit nem lát jogosnak valamilyen morális vagy etikai szempontból. Ha egy egészséges önbizalommal rendelkező férfi szembesítené az önbizalomhiánytól szenvedő nőt saját tetteinek hiányosságaival, pl. esetünkben azzal hogy olyan emberekért áll ki akik azt nem érdemlik meg, biztosak lehetünk benne, hogy a nő különböző morális okokat sorolna fel amiért viselkedése igenis jogos és nagyképűség azt megkérdőjelezni. "A család szent." "Jó lánya kell hogy legyek apámnak." "A megbocsátás nagy erény."

Más szavakkal, a nő nem csak hogy morál nélküli hanem egyenesen morálellenes, amiért morálisan jogosként szeretné feltüntetni mások előtt saját gyáva és megalkuvó tetteit.

Nincs olyan önmagával teljes mértékben tisztában lévő férfi aki képes lenne bármilyen további romantikus kapcsolatot fenntartani egy ilyen korrupt nővel, aki erényes és morális fényben szeretné feltüntetni saját, egyenest a gonosszal megalkuvó, tetteit. Ugyanez a férfi messziről elkerülné az ilyen nőt, hisz ha gyermekeket nemzene neki, azok elkerülhetetlenül ugyanezt a fajta viselkedést tanulnák el anyjuktól, ami miatt nagy valószínűséggel ők maguk is önbizalomhiánytól szenvednének vagy pedig szófogadó illetve céltalanul lázongó szolgákká válnának felnőtt korukra.

Ezek alapján tehát kijelenthetjük, hogy az önbizalomhiánytól szenvedő nő végül mindig egy ugyancsak hasonló lelki hiányosságokkal rendelkező férfi mellett fog kikötni, ahogy mondani szokás a zsák előbb-utóbb mindig megtalálja a foltját. Úgy is mondhatjuk, hogy az ilyen romantikus kapcsolat egy olyan kölcsönös szövetség amelyben mindkét fél mégha tudat alatt is, de elfogadja a másik korrupt hazugságait, sőt azokat hajlandó erényeknek látni. "Elfogadom a hazugságaidat, ha te is hajlandó vagy ugyanezt megtenni az enyéimmel."

Természetesen, mint ahogy a hazugságok nagy többsége, az ilyen kapcsolat sem tarthat örökké.

* Szexualitás

Miután tehát a nő számára letisztázódott a férfi önbizalmi állapotával való kompatibilitása, igent mondhat a kapcsolatra és folytatódhat az ismerkedési fázis.

Bizonytalan személyiségek esetében azonban, a testiség mindig is nagyon korán szokott belépni a kapcsolatba. Mivel esetünkben Sheila önbizalomhiányban szenved, ezért nem rendelkezik olyan erényekkel amik hozzájárulhatnának a kapcsolat megerősödéséhez, ezért ezt más módon illetve eszközök árán tudja csak elérni.

Tipikusan ez az "eszköz" nem más mint a nő szexualitása, vagyis az hogy a nő még a kapcsolat elején, szexuálisan feltétel nélkül teszi magát hozzáférhetővé a férfi számára.

* A szerelembomba

Számos szekta oly mód gyűjt magának követőket, hasonlóan a kereszténységhez, hogy óriási mennyiségű mesterséges illetve tettetett törődéssel ingerli a hitetlenekként indulók alapjába véve üresen tátongó és mégis bármire éhes lelkét. Ennek a közvetlen hatása az egyénre általában az, hogy az feladja egyéniségét illetve személyes öntudatának és felelősségérzetének utolsó cseppjeit is, előidézvén azt, a pszihológiában gyakran emlegetett jelenséget, amit "lelki fúzió"-nak is neveznek. Ez nem más mint egy egyén vagy ideológia oly mértékben való felistenítése, ami bármiféle kritikus gondolkodást nélkülözik.

A szexualitás jelenléte a kapcsolat ezen korai fázisában is tehát egy ehhez hasonló érzést kelt a felekben, méghozzá egy olyan feltétlen eufória érzését biztosítja a két fél számára ami általában 3-tól 6 hónapig tart a kapcsolat elején. Ezen időszak alatt, mindkét fél én-tudata felszívódik, hogy a "szerelemben" egyesülhessen a másikéval, a kapcsolat szempontjából fontos döntések száma és jelentősége relatív kicsi illetve az is jellemző még, hogy ez idő alatt a két fél mindenki mástól elszigetelten, csakis egymásért és egymás mellett létezik és tevékenykedik - az egymás közötti szexuális feszültség felemelkedése, tetőzése és lankadása illetve ezen ciklus állandó ismétlődése minkét felet majdhogynem teljes mértékben felemészti lelkileg és testileg is egyaránt.

* A "csúcson"

A kapcsolat "csúcspontjára" érvén, a pár általában már hosszú távú döntések meghozatalát fontolgatja illetve ezek megvalósításába vág bele.

Ez ahhoz hasonlítható mintha már csúnyán bedrogozva arról vitatkoznának, hogy vajon biztosan érdemes-e kipróbálniuk a drogozást.

Általában ezek a döntések az összeköltözést, az eljegyzést vagy házasságot illetve egy bármilyen közös hosszú távú jövő tervezgetését ölelik fel.

* Feleszmélés

Röviddel miután mindketten elkötelezték tehát magukat a kölcsönösen közös jövő iránt, a párnak újból szembe kell néznie a valós világgal és annak kihívásaival, amikor is a szexuális eufória érzése cseppenként fog semlegesítődni mindkettőjükben. Ugyanakkor párként kell visszatérniük a mindennapi élet szélmalomharcához illetve a szociális közegüket is eképp kell alakítaniuk miközben a közös életüket is próbálják építgetni.

Amint ez a folyamat elkezdődött, a közeli családi illetve baráti kapcsolataik elkezdik befolyásolni közös életüket. Bruce megtapasztalhatja, hogy Sheila valójában hogyan is viselkedik az anyja közelében illetve hogy barátai erőszakossá teszik, Sheila pedig megbizonyosodhat arról, hogy habár Bruce bátyja túlzásba viszi az ivást azonban ezt Bruce egy szó nélkül eltűri valamint arra is rá kell majd ébrednie, hogy Bruce túlságosan nyámnyila még saját baráti körében is.

* Süllyedés

Ahogyan tehát Sheila és Bruce belekezdenek közös életükbe, észre fogják venni, hogy az eddig semmibe vett lelki hiányosságaik valójában mennyire óriási és váratlan zavart képesek okozni a közös életük leghétköznapibb pillanataiban is akár. Annyi idejüket fecsérelték szexuális ingereik kielégítésére, hogy egymás megismerését teljes mértékben elhanyagolták és keserű szájízzel, de rá fognak ébredni arra, hogy sokkal többet vállaltak mint amennyit valójában teljesíteni képesek, már ami az egymással való komunikációt és a közös élet legalapvetőbb szükségleteinek a kielégítését illeti. Az egymás iránti tisztelet és megértés helyett az egymásra utaltság és a szexuális kielégülés utáni mohó vágy az ami egyedül összeköti őket.

Ettől a pillanattól pedig, Sheila-nak egyre kevésbbé lesz kedve a szexhez.

Ennek az oka pedig ugyanaz az önbizalomhiány, ami a kapcsolat elején Sheila hiperszexualitását is okozta.

Hiszen nem voltak olyan belső erényei amelyekkel hozzájárulhatott volna a kapcsolat kivirágzásához, ezért Sheila ezt túlzott szexuális nyitottsággal próbálta kompenzálni.

Azonban, ahogyan a szexuális eufória érzése lassan eloszlik a kapcsolatukból, Sheila lassan ráébred saját megalkuvására és undort kezd érezni a Bruce-al való bármilyen szexuális érintkezés iránt.

Egy módja, hogy ezt könnyebben megértsük az lenne pl., hogy elképzelünk egy anyagilag tehetős, viszont belül rendkívül bizonytalan férfit aki drága ajándékokkal árasztja el a nőket akikkel együtt van. A férfi ezen anyagi kényeztetésen keresztül próbálja palástolni a nő előtt saját önbialomhiányát. Úgymond ezekkel az ajándékokkal fizeti le a nőt, hogy az ne vegye figyelembe a személyiségbeli hiányosságait, amelyért azonban később nagy árat kell majd fizetnie, mégha ezzel a jelen pillanatban nincs is tisztában.

Ez a kapcsolat tehát legalább annyira bizonytalan alapokra épült mint amennyire a férfi is bizonytalan, aminek az első jelei akkor jelentkeznek majd amikor a férfi egyszer csak hirtelen eldezd undorodni a túlzásba vitt anyagi extravaganciától. "Vajon akkor is szeretne ha véget vetnék az ajándékok áradatának?", töpreng a férfi. Azért pedig hogy e kérdésére választ találjon, fokozatosan ingerlékennyé válik arra ha a nő vágyat fejez ki a már jól megszokott ajándékai iránt.

Ugyanaz a belső bizonytalanság amelyből kifolyólag a kapcsolat elején még ajándékokkal árasztotta el a nőt most azt okozza, hogy ezen "nagylelkűségét" hirtelen megvonja a nőtől. Ez pedig ugyanaz a bizonytalanság ami megakadályozta őt ugyancsak a kapcsolat elején hogy őszinte legyen a nővel saját hiányosságait illetően és hogy kizárólag ne csak azok az "extrá"-k határozzák meg a kapcsolatukat jóformán annak egész terjedelmében. Azonban ilyenkor már túl késő azt hinni, hogy a nő ajándékok nélkül is ugyanúgy fogja értékelni a férfit mint azokkal.

Mert a férfi tényleg megvette a nőt a nő pedig tényleg eladta magát, amit nem lehet következmények nélkül, csak úgy visszacsinálni.

A nő szexualitása is ehhez hasonlóan működik, miután a kapcsolatban elmúlt a kezdeti bódító szexuális eufória hatása.

Minél több a szex a kapcsolat elején, annál kevesebb marad abból a kapcsolat végére.

* Hazugságok

És ahogyan Sheila és Bruce közös élete egyre közelebb és közelebb kerül a kisikláshoz, egyértelműen egyre nehezebbé fog válni számukra az is, hogy ráébredjenek arra hogy mindezt elsősorban valójában ők maguk okozták.

Miközben Sheila szexualitás iránti megvetése egyre nő, olyan kifogásokat fog keresni és találni ennek félremagyarázására - amelyeket valójában nem Bruce félrevezetése miatt gondol ki elsősorban, hanem inkább hogy önmagát becsapja - hogy ezekkel is csak tovább késleltesse az igazsággal való szembesülését.

Sheila fáradt lesz, vagy pedig egyszerűen a koránkelésre hivatkozva fogja elutasítani Bruce szexuális közeledését. Vagy pedig kiakad olyan apróságokon, amelyek felett eddig valahogy képes volt szemet hunyni. A "Mindig csak az az egy dolog érdekel" vagy a "Nagyon eltávolodtunk egymástól" kifejezések egyre mindenaposabbá fognak válni ilyen helyzetekben de milliónyi további kifogás felvetése is csak ugyanezt a felállást fogja erősíteni Sheila részéről.

Az igazság persze az, hogy midezek csak mesébe illő hazugságok - amelyekkel Sheila csakis saját hibáit próbálja palástolni, elsősorban önmaga de Bruce előtt is.

Ha Sheila teljes mértékben őszinte lenne Bruce-al akkor ezen beszélgetésük valahogy így zajlana:

"Bruce, a kapcsolatunk elején azért feküdtem le veled olyan sokszor, mert úgy éreztem hogy semmit sem érnék ha nem tennék így. A tény pedig hogy te ebbe, nem hogy szemrebbenés nélkül de jóformán újjongva mentél bele többet mond nekem mindennél arról, hogy te milyen is vagy valójában. Ha valóban szerettél volna és törődtél volna velem, ahogyan azt akkor és most is álltig állítod, nem hagytad volna hogy ez megtörténjen. Ha tényleg szeretsz, akkor szex nélkül is szeretned kell, különben mindez, ami köztünk van nem több színtiszta hazugságnál."

Természetesen az ilyen jellegű beszélgetések kimenetele csakis a szakítás lehet - amelyet pont ezen okból kifolyólag is próbálnak annyira kerülni a hasonló kapcsolati problémákkal küzdő párok.

* Megfeneklés

És ahogyan a Sheila és Bruce közötti megoldatlan konfliktusok egyre csak tornyosulnak, kapcsolatuk átvitt értelemben kővé dermed és örökké tartó megfeneklésre ítéltetik.

Ebben a fázisban, a konfliktusok többsége, amelyeket nem tudtak legalább kezdetleges módon megoldani, egyszerűen tabu témává válik. Ezek a problémák úgy oldódnak majd meg, hogy többé nem ejtenek róluk szót. Legalább is ez Sheila és Bruce elképzelése. Ha Bruce pl. nem kedveli Sheila szüleit, egyszerűen ezen ellenszenvéről többé nem beszél Sheila előtt a konfliktus "elkerülése" érdekében.

Vagy Sheila is, ha mondjuk nem igazán kedveli azt, hogy Bruce iszik, akkor ezen probléma megoldása az lesz, hogy vagy erről Sheila soha többet nem beszélhet Bruce előtt, vagy pedig az hogy Bruce-nak titokban kell innia, úgy hogy arról Sheila ne szerezhessen semmilyen tudomást sem, attól függően, hogy melyik a dominánsabb személyiség.

Ennek a folyamatnak pedig ezek után jóformán már semmi sem szabhat gátat. Lépésről lépésre a felgyülemlő feszültség olyan aknamezővé fogja változtatni Sheila és Bruce kapcsolatát, amelyek meggátolják mindkét fél számára az egyéni szabadságot illetve a laza spontaneitást. A megvető "inkább ne is beszéljünk róla" kifejezés pedig szinte mindennapos mantrává válik majd az ilyen kapcsolatban.

A mindezek miatt keletkező belső szorongás kézenfekvő megoldása pedig, Sheila és Bruce esetében is egyaránt, csakis a másik fél szorongást keltő viselkedésének a befolyásolása, vagyis az egész kapcsolat egy kölcsönös és egymás feletti zsarnokoskodási játékká korcsosul amelyből a résztvevők számára, látszólag nincs kiút.

A következő néhány hónap illetve év pedig már mindezek alapján könnyen megjósolható. Sheila és Bruce kapcsolatát egy olyan fajta paralízis illetve se előre se hátra tehetetlenség fogja "megszállni", amely miatt egyre több és több beszédtéma válik abszolút tabu témává Sheila és Bruce között.

Ahogyan a spontaneitásnak és az eredetiségnek ekkorra már még csak emléke sem marad a kapcsolatban, a rideg viselkedési szabályok elkerülhetetlenül is egy bizonyos fajta megvetéssel fűszerezett undorral fogják még tovább mérgezni a kapcsolatot. Ilyenkorra már mindkét fél teljes mértékben elridegült egymástól a kapcsolatuk pedig teljes mértékben kiüresedett. A kölcsönös manipuláció gyökereit tápláló gyávaság pedig ezen a ponton már szinte letagadhatatlanul szembetűnővé válik a kívülálló számára.

A nagy általánosságban két fajta kimenetele lehet ennek a fajta kölcsönös egymásra utaltságra alapozott és az egymás manipulálásán érlelődött se veled se nélküled kapcsolatnak. Ha egyik fél sem áll a sarkára, akkor a kölcsönösen megalázó és az egymást semmibe vevő szabályok tömkelege egy nap arra kényszerítik majd az egyik felet, hogy úgy érezze ez volt az utolsó csepp. Az évek alatt felgyülemlett frusztráció és düh egyetlen pillanat alatt véget vethet a kapcsolatnak, jobb esetben úgy hogy a felek egymásban fizikailag nem tesznek kárt.

A második, sokkal gyakrabb fajta amikor is ebben a felek között zajló érzelmi ütközetben egy bizonyos fajta patt helyzet alakul ki, amikor is mindkét fél elveszti azon képességét hogy új területeket hódítson meg. Úgymond kapcsolatuk egy gerilla hadseregek összecsapásához hasonlítható akik az I. világháború sárral és vérrel bélelt lövészárkaiban küzdenek egymás ellen annélkül hogy képesek lennének a frontvonalat egymás felé eltolni.

Ebben az esetben, mindkét fél egy olyan állandó és jól bevált támadó érvet ragad meg és hoz fel hetek, hónapok vagy akár évek után is újra és újra amelyek képesek pillanatnyi visszavonulásra kényszeríteni a másikat. Bruce számára ez lehet Sheila részéről a szex megtagadása. Sheila számára pedig lehet az érzelmi távolság Bruce részéről, vagy akár az hogy Bruce mindig kivonja magát a ház körüli teendőkben való részvétel alól.

Tudat alatt ez mindkét fél azon kétségbeesett próbálkozásaiként fogható fel amelyekkel megpróbálnának határt szabni a kölcsönös hazugságok és manipuláció áradatának hisz mindketten tisztában vannak vele, hogy ez hová is vezet. Ezért is ahelyett hogy az új konfliktusokra koncentrálnának amelyek csakis további hazugságokhoz vezethetnek, inkább meglévő és már jól bevállt sérelmeket hoznak fel újra és újra, amelyekkel késleltethetik a kapcsolat elmérgesedését illetve végső széthullását is akár. Persze mindennek ára van, a hazugságok ezen állandó körforgása kapcsolatukat örök tehetetlenségre kárhoztatja.

Sheila és Bruce pedig ragaszkodni fog ezekhez az örök sérelmekhez, amelyekkel időről időre rövidtávú megadásra kényszeríthetik a másikat, hisz ez annak az illúzióját kelti bennük, hogy mégiscsak nekik volt igazuk. Egy kölcsönösen tudatalatti szerződést kötnek egymással, amely szerint minden új frusztrációt és csalódást egy már meglévő és számtalanszor felhozott és a másik fejéhez vágott konfliktus újraélesztésére használhatnak csak annélkül hogy azt közvetlenül is felhoznák. Ez pedig csak még egy módja annak hogy tovább késleltessék azt a végső konfrontációt ami akár a kapcsolatuk végét is jelentheti akár.

Ezen utóbbi konfliktuskezelési módot általában a gyermekekkel rendelkező párok választják. Mivel a kapcsolat vége sokkal nagyobb kockázatot jelent a szülők számára főleg a közös gyerekeik miatt, ezért ők azok akik inkább mind tovább és tovább késleltetnék a problémákkal való valódi szembesülést, hisz az közvetlenül véget vethetne kapcsolatuknak.

* Végjáték

Korábban már említést tettünk arról hogy, a vallásos hozzáállás hogyan tudja elferdíteni a valóságot, oly mód hogy a jóslataink nem megvalósulásáért mindig valami külső körülményt okolunk, úgymond bűnösöket találunk ki csak azért hogy legyen kit okolni azért amiért nem úgy alakultak a dolgok ahogyan azt mi elvártuk vagy szerettük volna.

Sheilanak és Brucenak is, szakításuk után, az lesz az első dolga hogy a másikat okolják azért amiért végül zátonyra futott a kapcsolatuk.

Ha azonban közelebbről szemléljük a dolgot a kapcsolat sikertelensége azért volt garantált, már jóformán az elejétől kezdve, mert mindketten, Sheila és Bruce is egyaránt nem a valóságra alapozta a kapcsolattal szembeni elvárásait.

Mindketten úgy mentek bele a kapcsolatba, mint a mesékben, hogy majd boldogan élnek amíg meg nem halnak. Kölcsönösen szemet hunytak egymás hibái felett, miközben alaptalanul agyonradícsérték egymás sokszor csak odaképzelt erényeit, nem csak egymás előtt hanem a családjaik illetve a közös barátaik előtt is egyaránt.

De akkor mégis hogyan tudják megmagyarázni kapcsolatuk sikertelenségét illetve elsősorban azt, hogy a végére egyszerűen megundorodtak egymástól?

Nos, az egyik kézenfekvő módja ennek, lehet ismerősen fog csengeni sok ilyen kapcsolatot már megért egyén számára.

Sheila: "A végén derült csak ki, hogy mekkora gazember is valójában - ezt pedig az elején nem igazán tudtam volna előrelátni."

Bruce: "Pedig olyan kedves és bájos lánynak tűnt még az elején - azonban a szép mosoly nem volt több hazug álcától, mert mint időközben kiderült olyan problémái voltak amelyekkel egyszerűen nem volt hajlandó szembenézni."

Ez az a bizonyos két legyet egy csapásra hozzáállás amivel minden esetben csakis féligazságokat lehet feltárni, vagyis azt hogy a másiknak is köze van ahhoz hogy a kapcsolat rosszul végződött. "Akkor is igazam volt amikor az elején csak jókat gondoltam róla, mert hiszen ő az aki becsapott és most abban is igazam van, hogy csakis ő az aki tehet mindenről, hisz megint csak ő volt az aki hazudott és félrevezetett az egész kapcsolat folyamán."

Ezek a téveszmék habár rövid távon tényleg képesek enyhíteni a pillanatnyi szorongásaikon ("Hogyan is bízhattam meg benne ennyire?"), azonban hosszú távon ezért fizetniük kell, méghozzá leggyakrabban úgy hogy azt legközelebbi kapcsolatuk bánja majd, hisz ha nem látják saját hibáikat akkor arra lesznek ítélve, hogy azokat a jövőben újra el kell követniük.

Ha egy vulkán mellett élő falu lakosai, a vulkán kitörését a tűzistenek haragjának hiszik, akkor abban is hinniük kell hogy ezen a haragon csakis a tűzistenek tiszteletére bemutatott áldozatokkal lehet enyhíteni. Azonban, amint azzal remélhetőleg tisztában vagyunk, a vulkán kitörésének semmilyen köze sincs ahhoz, hogy ők személyesen milyen istenségek előtt áldoznak és így biztosan nem fognak más lakhelyet keresni maguknak, mert hiszen ők abban a hitben élnek, hogy az általuk bemutatott áldozatok elégségesek ahhoz hogy a vulkán soha többé ne törjön ki.

Vagyis a képzelt válaszok csakis állandó veszélyt és fenyegetettséget képesek produkálni.

Amint a falu közössége is belátná, hogy képtelenség előrelátni a vulkán kitörését, rögtön nekiállna annak hogy keressen magának egy másik biztonságosabb és főleg élhetőbb lakhelyet.

Amikor tehát az életünkkel kapcsolatos elvárásaink nem valósulnak meg, csakis két választásunk van. Az egyik az, hogy belátjuk tévedtünk hisz elvárásaink nem feleltek meg a valóságnak, vagy pedig az hogy bűnbakot keresünk azért amiért nem úgy történtek a dolgok ahogy szerintünk igenis kellettek volna hogy történjenek - amivel természetesen garantáljuk hogy a legközelebbi adandó alkalommal is ugyanezt a hibát fogjuk elkövetni.

Sheila és Bruce esetében is, a kapcsolatuk katasztrofális befejezése után, vagy egyénileg megpróbálják mégha utólag is de valóban felismerni a kapcsolat folyamán elkövetett saját hibáikat, ami remélhetőleg elősegíti őket abban hogy a legközelebb adódó alkalommal ne kövessék el ugyanezeket a hibákat, vagy pedig mindenért kizárólag csakis a másik felet hibáztatják, ami viszont azt vonja maga után, hogy legközelebb is ugyanezeket hibákat fogják elkövetni, illetve azt hogy a következő kapcsolatuk is hasonlóképp fog véget érni.

A másik fél okolása tehát egyúttal azt is jelenti hogy önmagunkat viszont teljes mértékben felmentettük a felelőség alól - ami szintúgy meg fogja gátolni azt, hogy a jövőben észrevegyük ugyanezeket a jeleket amelyek a kapcsolatban elkövetett saját hibáinkra mutatnának rá. Az ilyen hozzáállás alapvetően azt mutatja, hogy számunkra a kapcsolat korai fázisában megfigyelhető viselkedés nem mondd semmit arról hogy merre is tart a kapcsolat. Vagyis csakis a szerencsén múlik, mi magunknak pedig egyáltalán nincs beleszólásunk a kapcsolat jövőjének az alakulásába.

És pont ez a hozzáállas az ami miatt a jövőben is újra és újra el fogjuk követni ugyanazokat a hibákat.
