Szeretet és azonosulás

Miért van az hogy az átlagos amerikai ennyire képes megtagadni saját országának felelősségét mindebben?

Mégis mibe kerülne neki érzelmileg ha be merné vallani azt, hogy országának vezetősége valójában mindezért az elmondhatatlan gonoszságért felelős, ami ugyebár ezt a fajta terrorista támadást okozta reakcióként?

Ha ugyanez az amerikai egy maffia által felbérelt bérgyilkosról vagy pedig egy bűnbanda tagjáról hallana akit bosszúból brutálisan kivégeztek vajon ugyanígy a védelmére sietne-e?

Egyértelmű, hogy nem.

Ha egy zsebtolvajt látna amint éppen lelövik az utcán, csak vállat vonna és azt mondaná, "nem kellett volna lopnia." Vagy ha egy bérgyilkos jár ugyanígy, és rákényszerítik hogy saját mérgét kóstolgassa, sokszor gúnyos elégtételt érezhetünk, mert előbb vagy utóbb mindenki megkapja azt ami jár neki.

Azonban a szeptemberi támadások esetében, legalább is a fenti átlagos amerikai polgártársunk szemében bizony hogy azok az emberek akiknek meg kellett halniuk a terrortámadások következtében nem voltak közvetlenül felelősek az amerikai kormány által folytatott megszálló és agresszív külpolitikáért.

Ez persze igaz - ugyanúgy ahogyan az is igaz, hogy az amerikai szankciók következtében, éhség és alultápláltság miatt elpusztult gyermekek sem gyakorolhattak közvetlen nyomást Saddam Hussein politikai döntéseire.

Azonban, azoknak akik áldozatául estek az amerikai szankciók hatásainak, egyáltalán nem is volt beleszólásuk országuk politikai beállítottságába, hisz Irakban az öbölháború idején jóformán diktatúra uralkodott. Azok az amerikaiak azonban akik a Világkereskedelmi központ épületeiben lelték halálukat azon a bizonyos szörnyű szeptemberi délelőttön igen jól iskolázottak voltak, igen jól fizető állásokkal, akiknek nem utolsósorban még az is jogukban állt hogy demokratikusan megválasszák saját országuk politikai vezetőségét. Ez persze nem jelenti azt, hogy ők jobban megérdemelték volna a halált, inkább csak annyit jelenti, hogy ha egy ország polgárait nem vonjuk felelősségre vezetőik politikai döntései miatt, akkor az irakiak akiknek nem lehetett semmilyen beleszólásuk sem országuk vezetőségének a megválasztásába sokkal több együttérzést érdemelnek mint azok a New York-i amerikaiak akik viszont saját felelősségre, demokratikus úton saját politikai vezetőségét választhattak.

Továbbá azt is tudjuk, hogy az iraki gyermekek szenvedtek és haltak meg a legtöbben az amerikai szankciók miatt, ami számbeli tény. Vajon akkor vádolhatjuk ezeket az iraki gyerekeket Saddam Hussein döntései miatt? Vajon rosszabb lett volna ha a terroristák a Világkereskedelmi épületek helyett inkább Disneyland-et vették volna célkeresztjükbe ahol a legtöbb áldozat gyermek lett volna?

És végül, mit kezdjen egy átlagos muszlim azzal a megcáfolhatatlan ténnyel miszerint a 2003-as iraki megszállás teljes mértékben mesterkélt és hamis okok miatt történt és hogy 2004-ben újraválasztották azt az elnököt, aki mindezt előidézte? Mégis jelent bármit is az, hogy Bush, miután népírtást hajtott végre az iraki muszlimok körében, 2004-ben még elsöprőbb választási győzelmet aratott mint 2000-ben?

Vajon azok akik újraválasztották Bush-t mindezek fényében felelősségre vonhatóak az ő döntéseiért?

* Stockholm szindróma

Ahhoz hogy kibogozhassuk ezt a gordiuszi csomót meg kell értenünk, hogy az átlagos amerikai azonosulva érzi önmagát országának vezéreivel illetve azok döntéseivel.

Mégis miért van ez?

Természetesen, egyrészt a végtelennek tűnő propaganda áradata ezt idézi elő, amelynek már kiskorától folyamatosan ki van téve az átlagos amerikai, főleg ha az állami tanító és nevelő intézetekről beszélünk.

Azonban, annak hogy szinte ösztönösen vagyunk képesek politikai vezetőink védelmére kelni, nos ennek van még egy sokkal meghatározóbb oka is mindezek mellett, aminek személyes emberi kapcsolatainkra is jelentős hatása lehet életünk folyamán.

* Együttérzés és következetesség

Mégis mi történne akkor, ha képessek lennénk meglátni saját kormányaink politikai döntéseinek következményeit?

Mit jelentene az ha vezéreink politikai döntéseit egy semleges oldalról próbálnánk meg megközelíteni illetve értelmezni? Nos arra jönnénk rá, hogy saját vezetőink elmondhatatlanul szörnyű bűnöket és népírtásokat követtek el világszerte az elmúlt évszázad folyamán.

Mégis milyen következményekkel járna ez önmagunkra nézve?

Annak az oka amiért annyira igyekszünk elkerülni önmagunkban a gonoszság valódi forrásának tudatosítását, nem azért van van mert nem vagyunk hajlandóak észrevenni azt, hanem inkább azért mert ennek a tudása egy másik önmagunkra sokkal veszélyesebb tudást hozna felszínre.

Képzeljünk el egy rabot amint felébred cellájában, egy olyan börtönben amiben rajta kívül nincs más élő ember, sőt ezen felül cellájának ajtaja még résnyire nyitva is áll.

Cellájában ücsörögve, felkiállt hátha válaszol neki valaki, akár egy másik rab vagy akár egy börtönőr, de senki sem válaszol.

Ezután gondol egyet és megrugdossa cellája rácsait, annak reményében hogy a zaj majd idecsalja a börtönőröket, de erre sem reagál egyetlen emberi lélek sem.

Mindeki elhagyta a börtönt. Ő az egyetlen aki itt maradt. Teljesen egyedül van. Persze ő ebben nem lehet biztos, az egyedüli amit tud az az, hogy ott ahol ő van ott nincs senki sem.

Ha beleképzelnénk magunkat e rab szerepébe, vajon mi azon nyomban képesek lennénk odaugrani az ajtóhoz, kirúgni azt és megízlelni a szabadság első felszabadító lélegzetvételét. Vajon képesek lennénk erre csak úgy?

Hisz ha az ajtó valóban nem volna zárva, akkor valóban esélyünk lenne arra, hogy visszanyerjük szabadságunket.

Ha azonban az ajtó valójában zárva van és nem fogjuk tudni elhagyni cellánkat - akkor szembe kell néznünk azzal hogy az elkövetkező napokban a lassú és gyötrelmes éhhalál vagy szomjhalál lesznek az egyedüli jövőbeni lehetőségeink.

Ilyen magas tétek mellet, vajon lesz bennünk annyi bátorság, hogy megpróbáljuk kinyitni a cellaajtónkat?

Ha végül gyávának bizonyulnánk és nem mernénk kinyitni a cellaajtónkat, az végül nem azt jelentené hogy a cellaajtót vagyunk gyávák kinyitni, hanem inkább azt, hogy a gyávák vagyunk szembenézne a lassú és gyötrelmes halál lehetőségével és valójában tehát ezt elkerülvén nem próbáltuk meg kinyitni cellaajtónkat.

Az ajtó figyelmen kívül hagyásával tehát saját halálunk tudatát kívánjuk kicselezni illetve mellőzni.

És - minél biztosabbak vagyunk abban, hogy az ajtó valójában zárva van, vagyis hogy meg fogunk halni - annál gyávábbak leszünk arra hogy megpróbáljuk kinyitni azt.

Ehhez hasonlóan, azért sietünk vezéreink ösztönös védelmére, mert ha objektívak lennénk és nem részrehajlóan próbálnánk meg megítélni döntéseiket és azok következményeit, akkor rá kellene jönnünk hogy az erőszak és a gonoszság ami mindezekből következik mennyire átformálta azt a világot amelyben élünk és hogy mindezért mi is személyesen jócskán felelősséggel tartozunk.
