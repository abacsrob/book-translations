A félrebeszélés hatástalanítása

Amikor tehát a Valós idejő kapcsolatok hozzáállását használod akkor csakis a pillanatnyi tapasztalataid tényeiről beszélhetsz.

A negatív érzéseid kiváltóokaival kapcsolatban pedig mindennemű következtetés levonása illetve kitalálása szigorúan ellenjavasolt.

Egyszerűen ezt mondod: "Ezt és ezt érzem ebben a pillanatban."

Mondhatod ezt is, annélkül hogy ezt bárki vádaskodásnak vegye: "Ezt éreztem miután ezt csináltad. És ezzel nem azt akarom mondani, hogy bármiről is tehetsz, csak azt próbálom kifejezni hogy lehet valamilyen összefüggés a között amit tettél és a között ahogy érzem magamat."

Ez pedig maga az igazság. Lehet, hogy a negatív érzést egy olyan helyzet váltotta ki ami nagyon hasonlított gyermekkorod egyik igen traumatikus történéséhez, amit még nem sikerült véglegesen feldolgoznod. Emiatt még nem leszel paranoiás, egyszerűen csak érzékenyen érintenek ez ehhez hasonló helyzetek. Egy fronton szolgált katona, aki szemtanúja sőt közvetlen szereplője is volt az ott történt szörnyűségeknek, nem nevezhető paranoiásnak csak azért mert a hirtelen robbanó hangok hallatán ösztönösen fedezéket keres. Ő így van kondícionálva, ezt tette vele a háború. Miután érzékelte a fülsüketítő zajt, eluralkodott rajta egy ösztönösen azonnali félelem, ami gondolkodás nélkül arra késztette hogy fedezéket keressen, ami nem más mint egy ösztönösen betanult védelmi reakció. Ezen pedig csakis azok csodálkozhatnak akik még nem vettek részt háborúban és főleg nem a frontvonalon, ahol a leghevesebbek a harcok és elég egyetlen lépés és vége az életednek.

Vagyis e katona esetében a robbanó hang csupán csak katalizátor, nem pedig a valódi ok.

Ha ez lenne az ok, akkor mindenki aki csak hallotta ezt a hangot, függetlenül hogy szolgált-e már háborúban vagy sem, ugyanígy reagált volna mint ez a volt katona.

Például egy egyértelműen objektív ok a fájdalomra ha leszúrnak valakit, viszont a szégyen érzése már kimondottan egy szubjektív oka a fájdalomnak. Az előbbit objektív megfigyelés alapján állapíthatjuk meg, míg az utóbbit már csak személyes értelmezés teszi azzá, hisz mindenkinek más számít szégyenletesnek. Vagyis az előbbi tény míg az utóbbi csak egy mese, vagyis félrebeszélés ha az eddigi kifejezést használjuk.

Ehhez hasonlóan, mondhatod a következőt: "Amikor ezt csináltad, akkor az ezt az érzést váltotta ki belőlem." - azonban ilyenkor nagyon fontos az is, hogy folyamatosan hangsúlyozzuk azt is, hogy ez nem jelenti azt, hogy bármivel okoljuk a másik személyt.

Hisz ezt sem racionális sem pedig tapasztalati tények nem támasztják alá, de mégha ez lenne is a helyzet, akkor sem lehetnénk teljesen biztosak benne, hisz hacsak nem szúrnak belénk valamilyen éles tűt, senkinek sem lehet akkora hatalma hogy közvetlenül tetszőleges érzéseket váltson ki belőlünk.
