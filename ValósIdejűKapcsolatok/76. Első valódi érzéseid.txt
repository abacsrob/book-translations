Első valódi érzéseid

19 éves koromban, észak-Kanada jeges tájain dolgoztam talajkutatóként azért hogy pénzt spórolhassak meg későbbi tanulmányaimra.

Havonta néhányszor bementem a városba, hogy kiengedjem a gőzt, egy rendes vacsorára vagy egy kis szórakozásra.

Egyik este sikerült kifognom az este talán legszebb nőjét és beszédbe elegyedtem vele. Elég nehézkes volt a beszélgetés, mert a kisasszony állandóan félrenézegetett, mintha nem is érdekelné a mondandóm. Kb. 15 percig beszélgettünk - azonban a válaszai majdnem minden esetben egy két szótagból álltak csak - miután elnézést kért, hogy beszélnie kell az egyik barátnőjével, elment de megígérte hogy majd visszajön.

Ezután olyan 20 percet vártam rá, mind jobban kételkedve abban, hogy vajon tényleg visszajön-e vagy sem. Mindeközben persze egyre zavarodottabbá váltam és sértve is éreztem magamat. Amikor végül visszajött, nem sokat húzta az időt és azt mondta hogy mostmár el kell mennie. Én persze elkértem a telefonszámát - amire egy sajnálkozó sóhajjal válaszolt és azt válaszolta hogy jobban örülne neki ha én adnám meg neki az én telefonszámomat és majd ő fog keresni.

Én persze megadtam neki a számomat nem gondolva semmit, másnap pedig szorgalmasan ültem a telefonom mellett és vártam a hívását.

Két nappal később, a szaunában ülve, egy nap kimerítő munka után, ráébredtem hogy nemcsak hogy nem hívott vissza, hanem még csak szándékában sem állt hogy visszahívjon. A csalódás egyenesen szíven szúrt - amelyet azon nyomban egy mély és önleterítő sóhajjal próbáltam elnyomni magamban és arra kényszerítettem magamat hogy másra gondoljak mert túlságosan fájó volt szembesülnöm azzal hogy ez a nő elutasított engem.

Nemrég történt meg, hogy úgy döntöttem hogy elolvasom az egyik legelső könyvemet a pszihológiáról és amikor újra szembesültem ezen régi emlékeimmel, úgy döntöttem hogy inkább keresek egy csöndes és nyugodt helyett, leülök és önként hagyom hogy ezek a negatív érzések kifejtsék hatásukat és átmenjenek rajtam, hogy valóban átérezzem őket, amire addig még sohasem volt elég bátorságom.

Hihetetlen, nem igaz? :)

Ez az élmény pedig az egész addigi életemet feje tetejére fordította, hiszen akkor kezdtem el megtanulni, hogy bízzak meg saját érzéseimben.

Mert nem túl szórakoztató úgy élni, hogy egy bennünk lakó ellenséges démon állandóan átvágja a számításainkat és a valódi érzéseinkről és élményeinkről elterelvén a figyelmünket, nem leszünk rákényszerítve arra hogy szembesüljünk azok valódi következményeivel.

Az ebből kifolyólag kialakuló önellentmondás pedig talán az egyik legjelentősebb előfeltétele annak, hogy későbbi életünk folyamán elfogadjuk a hazugságot és a félrevezetést, történjen az akár önmagunkkal vagy akár mással.

Azt aki békében él önmagával, nagyon nehéz becsapni és kihasználni, hacsak nem vesszük figyelembe a közvetlen fizikai erőszakot, amelyet a mai politikai rend szerencsére egyre kevésbbé preferál.

Az ember akinek nincs nyugalma és aki önmagával is háborúban él, bizonytalan, felszínes, kiszolgáltatott mások véleményének, képtelen nemet mondani és ő az akit a legkönnyebb kihasználni, legyen szó bármiről is. Általában nincs még annyi önbizalma sem, hogy saját világát rendben tartsa vagy pedig hogy közvetlen környezetére bármilyen pozitív vagy építő jellegű hatást kifejtsen.

Állandó félelemben és gyávaságban él és még csak nem is tud róla.

Ez a személyes gyávaság és önfeladás pedig egész életére ki fog hatni.

Ez az a bizonyos önrabszolgaság amely arra kényszeríti az embert, hogy mindig kikérje valakinek a véleményét, hogy állandóan urat és parancsolót keressen magának, mert önmagában úgysem képes semmire sem.

Ezek az emberek már azelőtt eladták önmagukat mielőtt bárki is megvásárolta volna őket, méghozzá apró pénzért.

* Lassítsunk le...

Lelki falaink úgy fejtik ki hatásukat, hogy azonnali érzelmi reakcióra kényszerítenek bennünket, amelyek elsöprően hatnak valódi és őszinte reagálókészségünkre.

A szaunában ülve, annyi évvel ezelőtt, amikor először megéreztem azt a bizonyos csalódottsággal vegyülő lehúzó és letargiába taszító érzést, azon nyomban belekezdtem a kifogások keresésébe amelyek enyhíteni tudták volna ezt a negatív érzést:

- az ő vesztessége

- nem is volt annyira csinos

- az is lehet hogy elvesztette a számomat

- lehet egy nap mégis fel fog majd hívni

- stb.

Mindannyian ismerjük azokat a véget nem érő litániákat amelyeket őszinte érzelmi reakcióink eltompítására és elnyomására szoktunk használni. Oly annyira elhatalmasodik rajtunk a félelem, a bizonytalanság és az önsajnálat, hogy olcsó ügyvédekké és szócséplőkké válunk - készek arra, hogy bármiről lebeszéljük magunkat vagy pedig bármire rábeszéljük magunkat, függetlenül a következményektől.

Az önmegtévesztésben látjuk a leghatásosabb gyógyszert, amivel eltompíthatjuk fájdalmunkat.

Azonban tévedünk, mert a valódi gyógyszer az egyenes őszinteség.

Amikor a pillanat hevében meséket találok ki, hogy ne kelljen szembe néznem a fájdalmammal, alapvetőn vallásos alapon közelítem meg a helyzetem valóságát.

Ahelyett hogy hiteles kíváncsiság szemszögéből próbálnám vizsgálni, hogy miért nem hívott a lány

A hiteles kíváncsiság jelének még csak töredékét sem mutattam arra vonatkozólag, hogy vajon miért nem hívott vissza a lány, hanem azon nyomban következtetéseket vontam le. Az általam negatívként érzékelt ingerre azon nyomban, a helyzet bármilyen aprólékos értékelése nélkül, meséket találtam ki, hogy elnyomjam magamban ezt a negatív ingert, hogy ne érezzem az általa keltett lelki fájdalmat.

Ez pontosan az a vallásos megközelítés amelyet emlegettem - mert a vallásos emberek is amikor a hitüknek ellentmondó ingerrel találkoznak, vagyis amikor a hitetlenkedés tanyát próbál verni szívükben, azt azon nyomban különböző, rögtönzött magyarázatokkal próbálják meg semlegesíteni magukban.

Amikor nem vagyunk biztosak abban hogy honnan származik az élet, vagy hogy milyen korú a világegyetem, vagy hogy mi okozza a villámlást, vagy megpróbálhatunk a modern tudomány kísérleti módszereinak alázatos bevetésével válaszokat találni, vagy pedig egyszerűen a pillanat hevében elhesegethetjük kételyeinket és azt hazudhatjuk a világnak és főleg önmagunknak hogy mi igenis tudjuk a válaszokat és biztosan hogy igazunk van.

Az utóbbi esetben nyilvánvaló hogy nem vagyunk kíváncsiak az igazságra, hanem inkább azt mi magunk akarjuk meghatározni, saját kényünk és kedvünk szerint.

Ez a jellemhiba az emberi faj talán egyik legmeghatározóbb átka.

Amikor olyan kérdésekkel kerülünk szembe, mint pl. "Hogyan kellene nevelnünk a gyermekeinket?" vagy "Kinek kellene építenie az utakat amelyeket majd mindenki használni fog?" azt mondjuk "Nevezzük ki ezeket a fickókat, adjunk nekik egy rakás fegyvert és pénzt és majdcsak megoldják valahogy", azonban ezzel valójában nem a valódi kérdésre válaszoltunk.

Vagy amikor felvetődik bennünk a kérdés "Vajon a szüleim szeretnek engem?" amelyre magabiztosan válaszolhatnánk "Hát persze, hisz azt mondták hogy szeretnek!", azonban mélyen legbelül tudjuk hogy ezzel még nem válaszoltuk meg a kérdést.

* Amit elnyomunk önmagunkban

Abban a pillanatban amint hajlandó voltam észrevenni és mérlegelni a csalódottságomat a lány elutasításával kapcsolatban, nagyon érdekes szemszögből kezdtem szemlélni ezen élményemet.

Először is, rájöttem, hogy valójában nem a lány elutasítása okozta elsődlegesen ezen negatív érzéseket bennem, hanem az lány iránti vágy benemteljesülsétől rettegtem, ami be is következett hisz a lány nem hívott vissza.

Visszagondolva arra a bizonyos estére, azért választottam őt, mert őt találtam a legszebbnek és a legcsinosabbnak. Az hogy nyersen viselkedett velem, hogy alig viszonozta a társalgásomat, hogy több mint 20 percig megváratott, mind mind elkerülték a figyelmemet. Vagy amikor mindennek a végén egy felszínes mosollyal szabadkozott, hogy inkább én adjam meg a telefonszámomat, ezt sem tartottam fontosnak.

Másszóval inkább önmagamban csalódtam, hogy ilyen lányt választottam nem pedig magában a lányban és a viselkedésében.

A félelem pedig valóban megszállt.

Féltem hisz, szívem tényleg veszélyben is volt.

Féltem, mert ha olyan lányokat választok, csakis a kinézetük alapján akik egyáltalán nem vesznek számításba mint férfit, egyértelmű hogy a szívem mekkora veszélynek lesz kitéve. Nem csak a kis, apró csalódások tekintetében, hanem hosszú távú mércével is egy rideg, önző és manipulatív nővel való kapcsolat - ne aggy Isten, hogy ő legyen gyermekeim anyja - akár az egész további életemet is tönkretehette volna.

A csalódottságom érzésének elnyomásával és félrelökésével tehát, kockáztattam lelki épségemet, ami egész életemre is kihatással lehetett volna - nem beszélve jövőbeni esetleges gyermekeimről, akiket ugyancsak ugyanilyen életre neveltem volna.

A fizikai fájdalomhoz hasonlóan, amely testünk ösztönös védekezési reakciója, az ehhez hasonló negatív érzések is mind arra hivatottak hogy lelkülnket megvédjék az esetleges következményektől.

Ezek az érzések tehát azt súgallták volna nekem, ha nem nyomom el őket, hogy nem megfelelő a nőkhöz való hozzáállásom és hogy lassú, lelkiekben gyötrelmes halál vár rám ha ugyanígy folytatom tovább. Az értékrendem ami szerint a nőket a külsejük alapján kell megítélni - teljes mértékben ellent mond a szeretet definíciójának amelyet lefektettem e könyvben - olyan veszélyes helyzetbe sodort amely lehetővé tette, hogy bármelyik szép nő kihasználhasson.

De itt, még közelről sem értünk történetünk végére...
