Végkövetkeztetés

Több szempontból is, ez eddigi munkáim közül talán az egyik legambíciózusabb amelybe ezidáig belekezdtem.

A filozófiát, nagyon gyakran csak valamilyen elvont fogalomként emlegetik illetve taglalják - a metafizika, az ismeretelmélet illetve az erkölcsösség terén - és ezekben az esetekben tényleg úgy tűnhet, hogy a filozófiának annyi köze van a mindennapi élethez mint amennyire a kvantumfizika befolyásolhatja a baseball labda mozgását.

Azonban személyes meggyőződésem, hogy a filozófia igenis egyik talán legfontosabb eszköze a világ felszabadításának, ha elég alázatosak vagyunk és hajlandóak vagyunk magunkat alárendelni az igazságnak, bárhová is vezessen az minket.

A politika nem fog szabaddá tenni minket, ahogyan a művészet, a kultúra vagy az irodalom sem - csak és kizárólag az igazság következetes és folytonos követése szabadíthat fel minket lelki rabszolgaságunkból.

Azonban, eggyel legyünk tisztában, ahogyan mindennek, ennek a felszabadulásnak is ára van méghozzá nem is akármilyen. Ahhoz pedig, hogy tudatosodjon bennünk, hogy mit is jelent ez a mi életünkre vonatkozólag, ez egyszerre lehet nagyon ösztönző és nagyon elbátortalanító is egyidőben.

Azért hathat ösztönzően mert az igazsággal felvértezett élet majdhogynem emberfeletti erőfeszítést igényel, aminek a tudata kiegyensúlyozhatja a világ igazságtalan természete iránti ellenszenvünket.

Minél magasabbak az elvárások, annál több az esélyünk a győzelemre - hisz ha a szabadság elnyerése könnyű dolog volna amelyet még sohasem értek el, akkor értelmetlen lenne harcolni érte.

Persze ez nem jelenti azt hogy muszáj szabadnak lennünk olyan értelemben ahogyan lélegeznünk, ennünk vagy pedig aludnunk muszáj.

A filozófia nem parancs amelyet muszáj követnünk, hasonlóan ahogyan az egészséges étrendet sem kell betartanunk.

A filozófia egyszerűen felfedi előttünk az igazságot - a pszihológiával karöltve pedig előrevetíti azt hogy milyen sors várna ránk ha nem követnénk az ehhez társuló igazságot -, azonban egyáltalán nem kötelez minket arra hogy egy bizonyos módon éljük le az életünket.

A filozófia tanácsot ad, nem pedig parancsol vagy kényszerít.

Ezért rád, vagyis a tisztelt olvasóra van bízva az, hogy az eddig leírtakat elfogadod vagy pedig elutasítod a továbbiakban.

Igazat mondhatsz de hazudhatsz is, csakis tőled függ. Ugyanúgy ahogyan életed lehet következetes vagy pedig épülhet mások félrevezetésére. Még saját lelkiismereted létezésében is nyugodtan kételkedhetsz, miközben abban reménykedsz, hogy a hazug életed folyamán meghozott döntéseidet lelked nem fogja mind egytől-egyig a szívedbe vésni.

Én azonban barátilag figyelmeztetnélek, hogy csak az őrültek felejtik el azt a sok rosszat amit tettek életük során.

Színlelheted hogy nem tudsz angolul, azonban azt továbbra is meg fogod érteni akaratod és hazugságaid ellenére.

Színlelhetsz őszinteséget, azonban a lelkiismereted előbb vagy útóbb rá fog kényszeríteni arra hogy visszaemlékezz a hazugságaidra.

Színlelheted hogy elvárod azt a szeretetet és azt a törődést amit valójában soha nem érdemeltél ki, azonban ettől még továbbra is titokban gyűlölni fogod magadat emiatt.

Színlelheted hogy "szereted" a nőt annak érdekében hogy lefeküdjön veled, azonban ez nem fogja megakadályozni az ebből adódó későbbi problémákat.

Hasonlóan tehetsz úgy mintha a dohányzásnak nem lennének káros mellékhatásai, azonban ezen "meggyőződésed" még nem fogja megakadályozni azt hogy te magad is tüdőrákot kapj és hogy viseld mindennek a következményeit.

Ezért, csak bátorítani tudlak arra, hogy kipróbáld azokat az ajánlásokat amelyekről ebben a könyvben olvastál. És ha ezt megtennéd, akkor ne a nekem, a filozófiának vagy az erkölcsiségnek való kötelesség tudata vezessen - hisz a valódi erény előfeltétele csakis a független és az egyéni gondolkodás lehet, nem pedig a vak engedelmesség; ugyanúgy ahogyan egy úttörő művészet megteremtését sem lehet instrukciókba tömöríteni.

A bátorság és az őszinteség kell hogy vezessenek bennünket, mert az ezekből származó tetteink, elkerülhetetlenül önbecsülést és büszkeséget fognak hozni életünkbe, ami a szeretre való készségünk képességét meg fogja sokszorozni, akár adjuk akár fogadjuk azt.

A múltban már sokszor takarták el a krónikus önhazugság viharfelhői az erényesség tudatának büszkeségét, hát legyünk mi azok akik megtörik ezt az ördögi kört.

A következetes élettel járó boldogság letagadhatatlan, ha az embernek egyszer is módjában áll megtapasztalni azt. Azoknak pedig akik még nem élték át a lelki teljesség e szavakba nem önthető pillanatait, hiába is magyaráznánk. A mindebből fakadó valódi erényesség pedig kiteljesíti közeli emberi kapcsolataidat is, bizonyosságot visz a te saját és szeretteid életébe is, olyan világosságot gyújtva a világban, mint amilyet talán csak a felkelő nap tud nyújtani a hosszú, sötét és hideg éjj után.

Amikor meggyújtjuk életünk gyertyáit és feltartjuk őket a világ előtt, hagyjuk hogy a fényünk átitassa a világot.

Hát gyújtsd meg a gyertyád, tartsd fel amilyen magasra csak tudod és ne hagyd hogy kialudjon.

Önmagadért, a jövődért és a világért.
