A szorongás befolyásolása

Képzeld el hogy te vagy az első ember a világon aki először próbálkozik egy vadonban élő vadló megszelídítésével.

Nagy óvatossággal és mégis nagy elvárásokkal közelítesz tehát ahhoz a lóhoz, akit erre kiszemeltél. Tisztában vagy vele, hogy ha képes lennél megvalósítani a tervedet és sikerülne befogni a lovat, akkor sok mindenre képessé válhatnál amire addig a pontig a te idődben még nem volt egyetlen példa sem. Legyőzöd tehát minden kezdeti félelmedet és miközben a célra koncentrálsz lassan megközelíted a vadonban lévő lovat.

Tegyük fel hogy sikerül is befognod és valamilyen szinten megszelídítened is. Miután megtanultad kihasználni a ló képességeit, és hasznot látsz a további felhasználásában, kezded egyre jobban ehhez igazítani a földművelési munkáidat - több földet vetsz be, több segítőt tartasz, több és nagyobb szerszámot vetsz be a gyorsabb és hatékonyabb munka érdekében és mindeközben egy óriási adósságot sikerül felhalmoznod.

Vagyis, a ló megszelídítésével, olyan gyakorlati döntéseket hozol munkáddal kapcsolatban amelyek alapvetően kötődni fognak a ló képességének a hasznosításához.

Azonban a hónapok múlásával, lassan azt is észreveszed, hogy a ló egyre kevésbbé veszi jó néven azt hogy parancsolnak neki. Először, csak elszökik néhányszor, de te mindig ilyenkor utánamész és visszahozod. Egy idő után abbahagyja az elszökést azonban, egyre jelentősebb fennakadásokat okoz a munkában, vagy pedig egyenest elutasítja az ételt amit kínálsz neki.

Itt pedig, egy olyan lehetetlen helyzetben fogod találni magadat amiből látszólag nincs kiút.

Mert ha nem fogtad volna be a lovat - és nem idomítottad volna be munkára - akkor ugyancsak soha nem is változtattál volna lényegesen a mezőgazdasági munkamódszereiden hogy azok a ló munkában való részvételéhez igazodhassanak.

Ha, a ló kis idővel befogása és betanítása után, egyszerűen elszökött volna úgy hogy még a nyomába sem tudtál érni, akkor vállat vontál volna és nem fektettél volna annyi munkát a ló betörésébe és abba hogy ehhez igazítsd a mezőgazdasági munkamódszereidet.

Azonban, mivel a ló néha szótfogad, néha viszont ellenkezik, lehetetlen helyzetbe kerültél. Azt feltételezted hogy a ló betörése hatásos lesz, időt, energiát és pénzt fektettél mindennek a hasznosításába, most viszont ráébredtél a helyzet valódi természetére és képtelen vagy csak úgy szélnek ereszteni a lovat és visszatérni régi elavult munkamódszereidhez.

* A következetlenség lassú mérge

A ló engedetlensége pedig az idő múlásával fokozatosan mind több és több energiát és időt fog felemészteni. Egyik nap sem leszel biztos abban, hogy aznap a ló szófogadó lesz vagy pedig megtagadja a parancsaidat. Lehet hogy reggel még fennakadás nélkül húzza az ekét, de délutánra már megmakacsolja magát és mégcsak befogni sem fogod majd tudni.

Eközben persze benned ez az állandó bizonytalanság fokozatosan növeli majd a ló munkájával kapcsolatos szorongásodat és bizonytalanságodat.

Valóban csapdában fogod érezni magadat - és ekkor már valóban túl sok energiát és időt fecséreltél arra hogy rávedd a lovat a munkára, a kezdeti hasznossága pedig lassan de biztosan elapad majd. (Ezt ugyancsak nevezik még a "a buszra várok" szindrómának is - amikor is minél tovább vártál már a buszra, annál kisebb lesz az esélye annak hogy feladd a rá való várakozásod. De szerintem sokunk érezhetett már hasonlóan a számítógépekkel kapcsolatban is)

A kezdetekben irányítani akartad a lovat hisz hasznot láttál benne - viszont ahogy múlik az idő inkább az válik egyre nyilvánvalóbbá, hogy valójában a ló az aki téged irányít.

Hasznot láttál benne, mert azt hitted hogy meg fogja könnyíteni a munkádat - azonban ez utólag teljes mértékben visszájára fordult, hiszen elsősorban csak megnehezítette azt nem pedig megkönnyítette.

* A rab bosszúja

Ha a fenti lovas történetet áthelyeznénk az emberi raboskodás környezetébe, nagyon hasonló viselkedésmintákat kapnánk mind az úr mind pedig a rab részéről.

Ha a szolga képtelen megszökni urától és kényszerítve van a munkára, akkor a gazdája iránti bosszúja egy igen szövevényes és körmönfont utat fog bejárni.

A szolga következetlenebb lesz a munkájában, de csak annyira hogy azért ne kapjon büntetést, mindig a minimumot fogja elvégezni, annak érdekében hogy a gazdája frusztráltságát maximalizálhassa.

Butábbnak fogja tettetni magát mint ami valójában, azért hogy kevesebbet kelljen dolgoznia illetve hogy kisebb büntetéseket kapjon.

Ugyanakkor, a szolga arra is törekedni fog, hogy gazdája rossz szokásai minél jobban érvényre jussanak, annak érdekében hogy ezzel is növelje gazdája szorongásait vagyis szerencsétlenségét. Ha a gazda tehát szeret a pohár aljára nézni, akkor nem fogja szégyelni azt hogy állandóan viszont alázatosan újratöltse a poharát. Vagy ha a gazdája hajlamos a féltékenységre, akkor néhány alkalommal "ártatlanul" szót ejt arról hogy a felesége hogyan elegyedett beszélgetésbe egy másik férfival.

Ha a szolga különösen eszes, akkor mindent meg fog tenni annak érdekében hogy felfújja a gazdája egóját. Dícsérni fogja őt, mindig fogja tudni hogy hol a helye, mindenért alázatosan hálás lesz gazdájának és fanatikusan "hűséges" marad hozzá, legalább is addig a pillanatig amíg úgy gondolja, hogy ez megéri számára.

A gazda önelégültségének az ilyen fajta egekbe emelése még jobban ki fogja emelni önzőségét, önelégültségét, hiper-érzékenységét illetve nagyképűségét.

Vagyis a szolga mindig arra fog törekedni, hogy hosszú távon boldogtalanná és elégedetlenné tegye gazdáját - aki állandóan ideges, és aki képtelen tiszteletet parancsolni közvetlen környezetének - ami különösképp gyermekeire vonatkozik. (a rabszolgatartás egyik legvisszataszítóbb jellemzője az, hogy szörnyű apává változtatja a képviselőjét)

A szolga passzív-agresszív manipulációi miatt, a gazda erőszakossá válik - akár verbálisan akár fizikailag - önmagával és másokkal szemben is, amit képtelen lesz észrevenni és mindezek miatt egy olyan mély önpusztító és önsanyargató veremben fogja találni magát az amelyből való kimászás szinte lehetetlen lesz számára.

Ez a szolga bosszúja.

Mert mindegyik szolga Iágó.

Legtöbb esetben pedig, az összes gyermek szolga.

Ahogy te is az voltál.

* A bosszú veszélyei

Ahogy azt már a bokszoló történeténél is láthattuk, a szolgára az a veszély leselkedik a leginkább, miszerint nagyon könnyen saját sötét vágyainak az örök függőjévé válhat.

Gazdája befolyásolása által, úgy érezheti hogy ő irányít - azonban ezzel csak szaját szolgaságát teremtette újra gazdájában, vagyis ebből a szempontból nem jobb gazdájától, sőt.

Ez a gyűlölet egy igen kifinomult formája ugyanakkor egy utolsó segítségért való reménytelen vészkiálltás is egyben.

A ló mivel nem lehet szabad, cserébe betöri gazdáját, a saját módján.

A szolga egyedüli reménysége a szabadságra abban van, hogy meggyőzi gazdáját arról hogy a szolgatartás csakis őrültséget és boldogtalanságot szíthat.

A szolga e gazdája iránti titkos gyűlölete és az ebből fakadó viselkedése nemcsak hogy sajátmaga ellen provokálja majd a gazdát - hanem a gazda szánalmas létezése elrettentő példaként fog szolgálni mindazoknak akik úgy fogják gondolni hogy jó ötlet szolgákat tartani.

Vagyis a ló amely pokollá teszi gazdája életét, óriási szolgálatot tesz a többi még nem befogott vadló számára, hisz bárki más aki azt tervezné hogy vadlovakat fogjon be, látván ennek negatív következményeit el fog retteni ennek megvalósításától.

Azonban, ahogy azt már fenn említettük, a szolga nagyon könnyen függőséget alakíthat ki ezen sötét irányítási vágyával, amelyel gazdáján kíván bosszút állni.

Ez pedig nagy veszélyt jelent a szolga számára.

Ha pedig a szolga olyan mélyre süllyed e függőségében, hogy teljesen a rabjává válik, többé már nem lesz képes úr vagy parancsoló nélkül élni. Ezek hiányában, ő maga tudattalanul fogja őket bevonzani saját életébe.
