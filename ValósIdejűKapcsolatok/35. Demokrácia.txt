Demokrácia?

A világ túlnyomó többsége nem akarta hogy Amerika megszállja Irakot - sőt még az amerikaiak többsége sem akarta ezt, vagy ha mégis akkor nagy valószínűséggel csakis a hatásos propaganda miatt.

Mégis, a megszállás megtörtént - annak ellenére hogy Saddam Hussein-nek semmi köze sem volt a szeptemberi támadásokhoz, nem állt kapcsolatban az Al Qaeda-val sőt mégcsak tömegpusztító fegyverekkel sem rendelkezett, pedig ezt az utóbbit Bush kormányzata nagyon is el szerette volna hitetni mindenkivel.

Mégis mit mondd mindez mai társadalmunk valódi természetéről?

Ha politikai vezetőségünk hajlandó, egy több százezer iraki életét követelő szankció bevezetésére is akár, akkor ez mit mondd etikai hozzáállásukról illetve empatikus képességeikről?

Valóban ennyire képtelenek lennének együttérezni mások szenvedéseivel?

Mit mondd mindez az ő moralitásukról és mégis mi az amit mi a szőnyeg alá szeretnénk söpörni azzal hogy kerüljük ezeket a kérdéseket?

Továbba ha ezek a politikai vezetők képesek végrehajtani mindezt a gonoszságot a világban, azután pedig megrökönyödésüket fejezik ki az ezek ellen irányuló megtorlásokkal kapcsolatban, akkor arra még képesek hogy megértsék a "jogos önvédelem" etikáját.

Vagyis őrültek nem lehetnek - legalább is nem morális értelemben.

Ha pedig morális értelemben nem őrültek, viszont nem riadnak vissza az ilyen mértékű gonoszságtól, akkor valóban gonosznak kell lenniük.

Mi pedig ezeknek az embereknek a kezébe adjuk, önként saját gyermekeink oktatását és nevelését.

Egy demokráciában, ha a vezetők gonoszak, akkor az azért lehet mert vagy az őket megválasztók gonoszak, vagy pedig mert ez a demokrácia nem valódi demokrácia.

A mi esetünkben tehát, ha valódi demokráciában élünk, akkor kizárásos alapon az az egyedüli lehetőség maradt, hogy mi magunk vagyunk gonoszak amiért képesek vagyunk ilyen mértékben gonosz és szociopata vezetőket választani országaink vezetőségébe.

Ha pedig a választók és a vezetőik is hasonlóan gonoszak és etikátlanok, akkor a szeptemberi támadások egészen érthetők lesznek - az egyik bűnbanda megtorolta a másik bűnbanda tetteit. Egyik félnek sincs jogában önmagát erényesebbnek tartania a másiktól, hisz mindketten ugyanolyan mélyre süllyedtek tetteikkel. Az egyik mocskos és kegyetlen mészárlást egyszerűen követte a másik.

Ebben az esetben, a bosszú teljes mértékben elveszti minden morális jogosságát.

Ha azonban, a választók nem gonoszak, hanem csak az általuk megválasztott vezetők azok - akkor világos hogy ezek a vezetők nem megválasztóik akaratát képviselik, ezért ez a demokrácia nem tekinthető valódi demokráciának.

Ezen utóbbi esetben ugyancsak egyértelmű hogy a választópolgárok számára erénytelenségnek számítana ha a vezetőik oldalára állnának, hisz azok velejükig romlottak és bármilyen gonosz és értelmetlen mészárlásra képesek saját céljaik megvalósítása érdekében.

Ha bűnbandák egymás közötti leszámolásában ártatlan arrajáróknak is meg kell halniuk, akkor vajon hajlandóak lennénk a bűnbandák védelmére kelni?

Ha egy ilyen fajta lövöldözés és öldöklés történne a szomszédságunkban - főleg amelynek ártatlan áldozatai is voltak - nagy valószínűséggel a bandákat okolnánk mindezért nem pedig védeni próbálnánk őket.

Vagyis az áldozatokkal azonosulnánk nem pedig a mészárlás felelőseivel.

Azonban mindez, a szeptemberi támadások esetében pont fordítva történt, hisz az átlag amerikai nem az áldozatokkal azonosult, hanem azokkal akik felelőségre vonhatóak a támadások megtörténtéért.

Újra csak kérdezni tudom, miért?

* Moralitás és áldozatiság

Kezdetnek, kövessük nyomon hogy mi történne akkor ha az átlagos amerikai állampolgár objektív morális szemszögből vizsgálná a keresztény/muszlim/zsidó erőszak elkövetőit.

Egyértelmű, hogy a mások megölése, nem morális cselekedetnek számít. Ugyanakkor, az is letagadhatatlan történelmi tény, hogy a vallási alapú üldözésekből fakadó mészárlásokat a keresztények kezdeményezték, legalább is ami a XX.-ik századot illeti. Hisz Amerikában abban az időben nem történtek muszlim terrortámadások, annak ellenére hogy bizonyos szempontból Amerika akkor szabadabb volt mint most.

A muszlim világ elleni keresztény támadások az egész XX.sz. folyamán folytatódtak, kezdve azzal hogy a brittek azI. világháború végén az Ottomán Birodalom maradványaiból létrehozták Irakot, majd az 1980-as években pénzelték őket Irán ellen, ami az 1990-es évek Öbölháborújában tetőzött illetve az ebből következő szigorú szankciókkal végződött.

Ezért is, a "ki kezdte?" szempontjából egyértelmű hogy a keresztény nyugati világ volt az aki mindent elkezdett - először a brittek, aztán a franciák majd pedig az amerikaiak.

Mivel, azt már leszögeztük, hogy millió ártatlan halálra ítélése teljes mértékben korrupt és immorális tettnek számít, ezért az is világos hogy ilyen értelemben a nyugati államok voltak azok akik gonoszságot követtek el a muszlim világgal szemben.

Ugyanakkor a nyugat, aki annyira büszke demokratikus államberendezésére - és annyira ellene van a muszlim világra jellemző diktatórikus rezsimeknek -, sokkal nagyobb befolyással lehet saját politikai vezetőségének az összetételére mint arra a muszlim világ bármikor a múltban képes lehetett.

És mivel egy demokráciában a vezetők döntéseinek a választópolgárok akaratát kell hogy tükrözniük, ezért minden egyes ilyen döntésért a választópolgárok is legalább egy minimális fokig felelősségre vonhatók, főleg ha ezek a döntések milliónyi ártatlan ember életébe kerültek.

Ha fegyvert adok egy gyilkos kezébe pont mielőtt gyilkosságot követne el, majd miközben megteszi azt még szurkolok is neki, valamint mindezek után még több munícióval látom el, egyértelmű, hogy bűnrészes leszek azokban a gyilkosságokban amelyeket ily mód el fog követni.

Mi pedig ha azt feltételezzük, hogy a New York-i terror támadások igenis aljasak és gonoszak voltak - ami egyébként kétségtelen -, valamint a nyugat politikai vezetőségének tetteit is ugyanebből az objektív szemszögből vizsgáljuk, akkor megállapíthatjuk, hogy a nyugatnak sikerült jócskán túltennie a muszlimok aljasságán és gonoszságán, hisz nekik sokkal több ártatlan embert sikerült lemészárolniuk mint a New York-i terroristáknak.

Ha pedig tisztában vagyunk vezetőink gonoszságával és erkölcstelenségével akkor viszont minden erőnkkel azon kellmunkálkodnunk, hogy megakadályozzuk őket abban, hogy legközelebb is ilyen cselekedeteket vihessenek végbe.

Ha valódi demokrációban élünk, akkor könnyű dolgunk kellene hogy legyen abban, hogy ezt megvalósítsuk.

Vagyis más szóval a fenti képzelt cellaajtónk igenis hogy nincs zárva, a mi dolgunk csak az hogy kinyissuk azt és hogy kilépjünk rajta a szabadságba.

Azonban, mi mégsem teszünk ilyet, vagyis nem próbáljuk megakadályozni vezetőinket abban hogy gonosz és erkölcstelen tetteket hajtsanak végre a világban főleg a mi nevünkben.

George W. Bush-t pedig annak ellenére választották újra 2004-ben, hogy kormányának az Irakkal kapcsolatos összes hazugságára és szemfényvesztésére fény derült a nagy nyilvánosság előtt.

Mégis hogyan lehetséges ez, ha az emberek tudatában voltak annak hogy hamis információk alapján indította el háborúját Irak ellen?

* A tudás amit kerülni akarunk

Azért nem lett kiszavazva, mert a választópolgárok azt akarták hogy véget vessen a háborúnak.

Az átlagos amerikai retteg szembenézni azzal a ténnyel, hogy mindegy ki áll a kormány élén, az eredmény mindig ugyanaz, vagy legalább is hasonló lesz.

Az átlagos amerikai képtelen tudatosítani magában azt a tényt hogy cellája nyitva áll és neki szabad útja lenne a valódi szabadság felé ha így döntene.

Az átlagos amerikai - hozzánk hasonlóan - tisztában van azzal, hogy képtelen befolyásolni saját kormánya döntéseit.

Mélyen legbelül, mindnyájan tisztában vagyunk azzal hogy a gyilkosságok, a rablások, a szenvtelen erőszak, a kínzások és a leírhatatlan brutalitás, ez mind legitimként fog folytatódni az állam nevében, mindaddig amíg csak létezni fog maga az állam.

Előbb fogjuk befolyásolni a Hold röppályáját a goondolatainkkal, minthogy a kormány döntéseibe nyerjünk beleszólási jogot magunknak.

Nem a gonoszról nem akarunk tudomást szerezni, amit a nevünkben követnek el - hanem saját rabságunk tényéről, arról hogy tehetetlen rabjai vagyunk e rendszernek, születésünktől fogva.

Abban a pillanatban, ahogy ráébredünk és el is fogadjuk ezt a tényt mint valóságot, cselekvésre leszünk kényszerítve.

És ez a cselekvés és annak következményei azok amelyektől titokban annyira rettegünk - nem is azért mert erőszakot és fizikai fenyegetettséget fog maga után vonni, hanem inkább azért mert tudjuk hogy a világ amelyet addig ismertünk meg fog szűnni létezni, hisz mindaz csupán egy rossz délibáb volt, egy hamis isten aminek életünket áldoztuk.

Ez az a tudás amit sokan a "piros pirulá"-val hoznak összefüggésbe.
