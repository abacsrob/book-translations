A tudatosság szégyene

Ennek a tudata azonban minden körülmények között rendkívüli szégyennel tölti el az ember lelkét.

Amikor elhagyjuk a hazugságok "mátrixát" és visszanézünk, vajon mit láthatunk... csakis az igazságot karöltve saját szégyenünkkel.

... azt hogy elnyomóink lábát nyalogattuk miközben ők rugdostak minket. Azt, hogy miközben mi ódákat zengtünk róluk, addig ők eszközként használtak minket. Azt, hogy olyan szolgák voltunk akik imádták saját szolgaságukat.

És mégis a legszörnyűbb arra volt ráébrednünk, hogy sokkal de sokkal jobban rettegünk saját szolgatársainktól mint urainktól és parancsolóinktól.

Abban a pillanatban amikor ez a tény tudatosodik bennünk, egy olyan helyen találhatjuk magunkat ahonnan egy pillanatra úgy tűnik mintha nem lenne kiút... mint valamilyen evilági purgatórium. Nem tudunk urrá lenni szolgaságunkon, azonban szolgák sem akarunk többé lenni. Nem ehetünk egy tálból vezéreinkkel és rabtársaink celláiban sem látnak minket szívesen többé, ahol mindezidáig maradékokért és apró morzsákért harcoltunk egymással.

Ez az a hely ami a csillagok között található, ami a múlt és jövő határvonalát mossa, és ahol a jövő magvait elvetésre készítik.

Ez az a hely ahol az embert csakis a magány várja, legalább is először.

Ez egy olyan számkivetettség, amely azon tudatosságunkból született amelyet mindezidág foggal körömmel el szerettünk volna kerülni.

Az igazság képes felszabadítani minket - persze csakis azon az áron, hogy eddigi szolgalelkűségünket tudatosítja bennünk.

Valamint még azt, hogy a legjobban eddigi rabtársaink gyűlölnek bennünket, nem pedig vezéreink.
