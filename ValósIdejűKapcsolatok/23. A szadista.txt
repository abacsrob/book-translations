A szadista

A fenti jelző nagyban illik arra a személyre akinek egész élete az erőszak körül forog.

Simon ezen ösztönét kizárólag a ringben, önmagával egyenrangú ellenfeleken töltheti ki. Azonban mi van azokkal a szülőkkel akik ugyanezt saját gyermekeik bántalmazásán keresztül fogják tudni csak elérni?

Az emberi természet egyik alaptörvénye az, hogy csak úgy teszünk meg valamit ha meg vagyunk győződve annak erkölcsösségéről. George Bush sem szállta volna meg Irakot úgy ha nem lett volna meggyőződve arról, hogy erre kizárólag önvédelemi szempontok vezérelhetik. Hasonlóan, amikor szűlők arról beszélnek hogy miért kiabálnak gyermekeikkel illetve miért verik őket, mindig felsorolnak valamilyen kifogást is ami részükről ezt a viselkedést enyhítheti illetve megbocsájthatja. "Már mindent megpróbáltunk, de akkor sem hallgat ránk. Egyszerűen nem hajlandó tiszteletet tanúsítani irányunkba." Vagyis mindent a gyermek "rossz" viselkedésére hárítanak, azáltal az ő tetteik feltétel nélkül megbocsájtást nyernek, legalább is az ő szemükben.

Lehetetlenség lenne elképzelni, mondjuk azt a szülőt aki képes a tükör elé állni és bevallani: "De hát a gyerek semmiről sem tehet én pedig továbbra is bántalmazom." Bármelyik szülő aki képes lenne ezt megtenni, az már eleve elszörnyedne a gyermek ilyen módon történő fegyelmezésétől és lehet hogy az első alkalom után szívből megbánná amit tett és azon nyomban segítséget keresne ezen hajlamának a mérséklésére.

Vagyis a folyamatos bántalmazás annak folyamatos igazolását illetve helyeslését igényli. Ha ebből a szempontból nézzük, akkor valójában nem is a bántalmazás fizikai aspektusa az ami a legszörnyűbb és legvisszataszítóbb, hanem az elkövető folyamatos erkölcsi romlottsága ami szükséges ahhoz, hogy a bántalmazás folyamatos maradjon.

A gyermek számára, szörnyű ha verik, az azonban még szörnyűbb hogy emellett még azt is elhitetik vele, hogy minderről ő maga tehet.

Vizsgáljuk hát meg akkor, hogy mindez mégis hogyan lehetséges?

* A gyermekbántalmazás

A példa kedvéért tegyük fel hogy a bántalmazó szülő is bántalmazás áldozata volt gyermekkorában.

Vegyük egy édesanya Wendy példáját, aki kislányát Sallyt szóbelileg bántalmazza.

Wendy-t is hasonló bántalmazásban részesítette az édesanyja, aki rossznak, tisztelettelennek, nem szófogadónak, hálátlannak illetve önzőnek nevezte őt.

Wendy szempontjából, az édesanyja óriásként hatott az ő kis világában. Ilyen szempontból a szülő és gyermek értelmezése szöges ellentétei egymásnak hisz míg a gyermek mindenhatónak képzeli a szüleit addig a szülők azért folyamodnak gyermekük bántalmazásához mert erőtlennek és tehetetlennek érzik magukat.

Ezt a gondolatmenetet követvén, feltételezhetjük, hogy a keresztény Isten is azért semmisítette meg Szodomát és Gomorát mert tehetetlennek érezte magát a lakosok égbekiálltó bűnei miatt. Azonban a lakosok szempontjából, akik elevenen égtek el a tűz mardosó lángjai között, amit Isten bocsájtott a városra, Isten tehetetlenségből elkövetett büntetése teljesen érthetetlen és felfoghatatlan lett volna. Mégis hogyan állíthatja a Mindenható Isten azt, hogy azért szabta ki ezt a szörnyű büntetést a városokra mert tehetetlennek érezte magát? Ha egy mindenható istenség képtelen halandó emberek megváltoztatására, akkor a halandó ember hogyan lehetne képes önmaga megváltoztatására?

Ha a szülők is tisztában lennének azzal hogy gyermekeik szemében ők testesítik meg a mindenható, mindenre kész istenséget, nagy valószínűséggel sokkal enyhébb fegyelmezést alkalmaznának. Hisz ha egy olyan valakivel beszélgetek akinek érzékeny a hallása, akkor feleselges és bántalmazó is a fülébeordibálnom a mondandómat, elég ha ezt súgva teszem meg.

Tehát eljutottunk odáig hogy Wendy-t egész gyermekkorában szóbelileg bátnalmazta az édesanyja. Az a stressz, amit egy tőlünk ötször nagyobb felnőtt fenyegetése kelthet bennünk teljes mértékben a hatalmába keríthet minket, az ordibálás, a lekicsinylés, a megalázás vagy bármilyen más formájú bántalmazás pedig a gyermek lelkében egy igen jelentős törést illetve rövid-zárlatot is okozhat akár. Ez olyan lenne mintha egy a magasságfóbiás embert belöknénk egy repülőbe, felszállnánk vele több ezer méter magasságba, aztán pedig kikötnénk őt egy kötélre és úgy lógatnánk le a mélybe. Lehet hogy képes lenne megszokni a magasságot, de csak azáltal hogy erősen elvonatkoztatja magát környezetétől vagyis beképzeli magának azt hogy valójában nincs a levegőben több ezer méter magasságban. A folyamatos kínzásnak kitett emberek is ugyanezt a "testen kívüli" érzést tapasztalhatják meg, amikor a kínzások közben elnyomnak magukban minden érzést, csak hogy ne kelljen érezniük a fájdalmat, mondhatni hogy azokban a pillanatokban szinte megszűnnek létezni, érzelmi szinten legalább is.

A gyermek is saját bántalmazását lehetetlen történések sorozataként éli meg. A szülő részéről a bántalmazás képessége abból adódik, hogy a közte és gyermeke közötti érzelmi kapocs vagy nagyon labilis vagy pedig egyáltalán nem is létezik, vagyis a szülő képtelen együttérezni gyermekével.

A gyermek viszont csak e kapocs által tudja biztonságban érezni magát. A bántalmazás pedig a szülő részéről e kapocs tudatos vagy tudatalatti széttépése - úgymond, a gyermek felakasztása a köldökzsinór segítségével. A gyermek bántalmazása tehát azt jelenti hogy a szülő képtelen empatizálni saját gyermekével. Ha a gyermek úgy érzi hogy nem számíthat e kapocs meglétére, akkor a gyermek nem fogja magát biztonságban érezni, hisz a pozitív és együttérző kapcsolat kialakítása és fenntartása lehetetlenség.

Amikor valaki totális hatalommal rendelkezik felettünk és kénye kedve szerint bánhat velünk, akkor előbb vagy utóbb abban a lehetetlen helyzetbe fogjuk találni magunkat, hogy parancsra kell szeretetet illetve tiszteletet mutatnunk feléje.

Ha a bántalmazó anya megérzi a gyermek félelmét, akkor általában erre erőszakkal szokott reagálni. Ha egy vacsora partin, édesanyád kezet emel rád te pedig láthatóan összerezzensz és kérleled hogy ne üssön meg, biztos lehetsz benne, hogy nem fog lenyugodni.

Ezért kell a gyermeknek tettetnie, vagyis ahhoz képest amit valójában érez, az ellentétes érzést kell mutatnia. Szeretetet illetve tiszteletet kell mutatnia miközben valójában félelmet illetve útálatot érez.

Wendy-t is, amikor bántalmazta édesanyja, akkor ő sem mutathatta ki valódi érzéseit, mert ezzel csak saját helyzetén rontott volna, hisz az még jobban ingerelte volna édesanyja bántalmazó természetét (Majd adok én neked sírnivalót!)

Ezért kellett Wendy-nek elnyomnia valódi érzéseit és ezekhez képest ellentétes érzéseket mutatnia, minden olyan helyzetben amikor édesanyja bántalmazni próbálta. Minden félelmét és gyűlöletét egyetlen varázsütésre szeretetté és tiszteletté kellett tudnia változtatnia.

Ez a fajta Stockholm-szindróma rendkívül destruktív hatással lehet a fejlődő gyermek lelki és érzelmi világára nézve is egyaránt. Ahelyett hogy megtanulna ésszerű módon komunikálni és együttműködni környezetével, a gyermek egy örökké feszült állapotba kényszerül, amelyben rá van kényszerülve arra, hogy folyamatosan figyelje a közvetlen környezetében lévő vészjósló jeleket hogy ezekre időben és megfelelően tudjon reagálni, netalán ha erre szükség lenne.

Példának okáért, ez hasonló ahhoz, mint amikor az autópályán hajtunk és egyszer csak észrevesszük, hogy a kocsink belterében óriási darazsak repdesnek. Természetesen allergiásak vagyunk a darázscsípésre is. Ezek után képzeljük el, hogy a kormányról illetve az útról sem vehetjük le a szemünket illetve a darazsakra is vigyáznunk kell, hisz ha megcsípnek akár bármi történhet - vajon hány gyermeknek kell ilyen rendkívüli fenyegetettségben felnőnie, még belegondolni is szörnyű.

Ez a fajta kettős figyelem (tovább kell vezetnem/nem csíphatnak meg) minden spontaneitást kiürít a gyermek fejlődő képzeletéből. Csak úgy ahogyon nem tudunk álmodozni akkor, amikor kilöknek minket egy repülőből, ugyanúgy ha ilyen folyamatos kényszerfigyelmi állapotba vagyunk kényszerítve, akkor képtelenek leszünk kialakítani az önmagunkal való belső beszélgetésünket, amely oly elengedhetetlen megfelelő lelki fejlődésünk miatt.

Ha egy ilyen gyermek, úgy döntene hogy mégsem figyel ezekre a vészjósló jelekre környezetében, azután pedig mégis újra támadás áldozata lesz, akkor a fájdalom mellett a meglepetés megrázkódtatása és az ebből következő önostorozás érzéseivel is meg kell majd küzdenie. Az álmodozás, vagyis az a bizonyos belső beszélgetés tehát egyfajta önkínzássá válik a gyermek számára, hisz növeli a támadások és a bántalmazás lehetőségét - legalább annyira veszélyessé válik mintha egy mély szakadék fellett kellene neki átmásznia mindössze egyetlen vékony kötél segítségével.

Az a szörnyű egyenlet miszerint "nyugalom = veszély" csak tovább növeli a gyermek feszélyezettségét illetve aggodalmát és gyakorlatilag emiatt képtelen lesz tisztán látni saját helyzetét.

Egy országban, a hadiállapot kihirdetése is tömegpánikot és hisztériát kelt, amely megakadályozza a népességet abban, hogy megkérdőjelezzék politikai vezetőségük döntéseit. Ehhez hasonlóan a gyermek hiper feszélyezettsége is megakadályozza őt abban, hogy megfelelően átláthassa szülei cselekedeteit.

Ezek tudatában tehát, amikor Wendy felnőtté válik és miután életet ad Sally-nak egy elkerülhetetlen és szörnyű eseménysorozat veszi kezdetét az édesanya és a lánya között.

* A gyermek ártatlansága

Ahhoz, hogy megérthessük e szülői kegyetlenség forrását, az első és legfontosabb tény amivel tisztában kell lennünk az az, hogy minden gyermek tiszta lappal indul. Nincsenek félelmeik, nincsenek szorongásaik, nem hiper feszélyezettek és nincsenek kifordítva önmagukból valamint nem is önmaguk ellenségei vagy bárki másé - kíváncsiak, érzékenyek, figyelmesek és jóindulatúak.

Ne felejtsük közben el - Wendy gyermekként azt tanulta meg, hogy a nyugalom veszélyt jelent. Sally pedig születése után, alapvetően ebben a nyugalmi állapotban van, amelyről Wendy-nek felnőtt korában már nincsenek tudatos emlékei.

Wendy számára minden nyugalmi állapotot támadás követett, ezért Sally ezen nyugalma jelentős szorongást fog okozni édesanyjának, hisz abban ő tudat alatt veszélyt és bántalmazást lát. Talán ahhoz hasonlíthatnánk ezt, ha Sally egy lépcső felé kúszna, Wendy pedig erre úgy érezné hogy veszélyben van a kislánya és meg kell mentenie őt attól hogy leessen a lépcsőkön, kerüljön amibe kerül.

Wendy-ben tehát Sally ártatlan viselkedése fel fogja idézni mindazt az elnyomott fájdalmat és félelmet amit Wendy akkor élt át amikor ő volt kicsi és édesanyja bántalmazta őt. Amikor ezt Wendy újra és újra átéli, akkor azt fogja érezni, hogy Sally áll ezen szörnyű érzések mögött, hogy ő az aki okozza őket viselkedésével.

Legutoljára bántalmazó anyja miatt kellett átélnie ezeket a negatív érzéseket, ezért minden ilyen érzés hirtelen feltörését Wendy csakis ugyanezzel a bántalmazással tudja összefüggésbe hozni. Ezáltal Wendy számára Sally nyugalma tehát érzelmileg ekvivalens lesz édesanyja bántalmazásával.

Továbbá Wendy gyermekként csakis úgy tudta biztonságban érezni magát ebben a helyzetben, ha brutálisan elnyomta valódi érzelmeit és fájdalmát. Vagyis Wendy egyszerűen elnyomta saját negatív érzelmeit mindig amikor édesanyja bántalmazásban részesítette.

Hisz ebben a helyzetben Wendy édesanyjára nem lehetett kihatással, az ő támadásait nem tudta megszüntetni - ezért az édesanyja támadásai miatti érzéseit nyomta inkább el önmagában.

A különbség most az, hogy Wendy felnőtt és hatalmában áll elnyomni Sally-t, amit szüleivel nem volt képes megtenni.

Wendy így alakul át tehát áldozatból bántalmazóvá.

Hiszen Sally cselekedeteit támadásként értelmezi, ezért Wendy teljesen jogosnak véli az erre való saját reakcióját, vagyis azt hogy erőszakkal próbálja meg befolyásolni Sally-t.

Ha a gyerek belerúg az egyik szülőjébe, akkor a szülő jogosnak vélheti azt, hogy jó szülői gyakorlat lenne ha ebben a gyereket megpróbálná megakadályozni. Az ilyen szülő azt mondja magának: mindent meg kell tennem annak érdekében, hogy a gyerekem ne bántson másokat, hisz ha ezt megengedném akkor mindenféle szörnyűség történhetne. Ilyen szülők helyében, mi sem nevezhetnénk magunkat jó szülőknek, ha engednénk hogy gyermekeink így viselkedjenek, hisz az ilyen viselkedés felnőtt korra csakis még több erőszakot, magányosságot és mindennemű elutasítást szülhet.

Az ilyen szülők mindig mérsékelt fenyítéssel kezdik, azonban ekkor már egyértelmű, hogy a "nem szabad" mantrájának abszolút és erőszakos értelmezése nem fog magára sokat váratni, a gyerek fenyítése szempontjából.

"Anyut zavarja ha így viselkedsz", lehet az első jóindulatú reakciónk, azonban az adóhivatal első figyelmeztető levele is ugyanennyire megnyugtató, hisz mindezt, egy a közeljövőre vonatkozó rejtett fenyegetésként is lehet értelmezni. Szavainkkal lehet hogy "tiszteletről", "jó viselkedésről" és "mások figyelembevételéről" beszélünk, azonban a felszín alatt mást is mondunk még ha nem is szavainkkal: "Idegesít ha így viselkedsz, ezért ajánlom hogy hagyd abba!"

A gyerekek, köszönhetően természetes érzékenységüknek, képesek átérezni a dolgok hátterét, ezért a szülő önző és ellentmondásos kioktatáását is képesek lesznek átlátni és rá fognak érezni arra, hogy a szülő nem egészen őszinte velük. Vagyis nem veszik komolyan a szülő fenyegetését és továbbcsinálják azt amit eddit is csináltak, ami viszont tovább fogja ingerelni a szülőt.

A gyerekek ilyen helyzetekben képtelenek átérezni szüleik szorongását illetve ingerültségét ami olyan mintha a szülőknek migrénjük lenne a gyerekeknek azonban nem és ilyen állapotban a szülőket ingerelné a hangos zene, a gyerekeket viszont nem, épp ellenkezőleg ők kifejezetten képesek lennének élvezni is azt.

A gyerekek tehát tovább fogják csinálni azt amit eddig is csináltak, a szüleiket pedig emiatt mind jobban és jobban hatalmába fogja keríteni a frusztrált tehetetlenség és a saját érzelmeik feletti önkontroll elvesztésének érzése.

Visszatérve Wendy-hez, ő gyermekkorában azt a leckét tanulta hogy ha valaki olyat teszt amitől rosszul érezzük magunkat, akkor erre az a megoldás ha azt a valakit megakadályozzuk abban hogy azt a valamit tovább csinálja.

Ezért amikor Sally provokálja Wendy-t, Wendy-nek erre az a legelső reakciója hogy meg kell akadályoznia Sally-t abban amit csinál, hogy ne kelljen azokat az érzéseket újra és újra átélnie, amelyeket saját édesanyja bántalmazása okozott Wendy-ben.

Ahhoz hogy Sally jó kislánya lehessen Wendy-nek, nem szabad semmi olyat tennie ami felzaklathatná Wendy-t.

Ha viszont Sally ezt nem teljesíti és tovább csinálja amit eddig csinált akkor Wendy ebből csakis azt a következtetést vonhatja le miszerint Sally fájdalmat akar okozni neki, vagy legjobb esetben is teljesen hidegen hagyja őt saját édesanyja szenvedése.

Ezzel a hozzáállássával, Wendy kegyetlennek és önzőnek képzeli Sally-t ami által a bántalmazás fokozódása garantálva van a közeljövőben.

A frontvonal pedig ezáltal élesen kirajzolódott Wendy fejében.

Ha azt mondjuk a gyerekünknek: "Ne csináld ezt, mert bántasz vele.", akkor a helyzet egyedüli megoldása csakis az lehet, ha a gyerekünk abbahagyja azt amivel bánt minket, vagy nem?

Sajnos, nem.

* A helyzet elmérgesedése

Sally valódi bűne édesanyja felé az hogy benne nincs meg az a félelem ami édesanyjában viszont ott lappang.

Emlékezzünk, hogy Wendy gyermekkorában ez a lelkiállapot mindig büntetést és bántalmazást vont maga után, ezért Sally ugyanilyen jellegű lelki nyugalma Wendy-ben egy elsöprő fenyegetettség és veszélyérzést fog gerjeszteni.

A spontán önkifejezés is hasonlóan tiltott gyümölcs volt Wendy számára a saját gyermekkorában, ezért amikor Sally valami ilyesmivel próbálkozna, mondjuk elkezdene énekelgetni magában, akkor Wendy-ben ugyanez a negatív visszacstolás zajlódna le, ami felidézné szörnyű gyermekkori emlékeit és ezen a ponton Wendy már tényleg azt szeretné hogy Sally abbahagyja amit csinál. Tegyük fel, hogy ezidáig még megelégszik az egyszerű szóbeli helytelenítéssel.

Sally szótfogad és abba is hagyja az éneklést. Azonban kis időn belül, Sally kijelenti hogy kedve lenne kimenni sétálni.

Wendy lelki világában ez megint csak a spontaneitás nyílt megnyilvánulása ami újabb veszélyt jelent - és mostmár rendesen kifakad Sally-re hogy hagyja végre abba, bármit is csinál, mert nem lesz neki jó vége.

Ez a folyamat pedig folytatódhat egészen a végtelenségig és akár még tovább is.

Az "apró szabályok" soha véget nem érő áradata elsöpri Sally minden őszinte megnyilvánulását egészen addig amíg már levegőt venni sem lesz képes.

Azonban Sally még akkor sem lehetne biztonságban, ha Wendy minden egyes ilyen parancsát teljesíteni tudná.

Sally a tiltások és szóbeli bántalmazások közepette egyre félénkebbé fog válni ami viszont Wendy bűntudatát fogja felébreszteni. Wendy ezt is passzív-agresszív támadásként fogja értelmezni Sally részéről és azt a vádat fogja Sally fejéhez vágni miszerint "csak játszod az áldozatot, hogy még szerencsétlenebbül érezzem magamat."

Ilyen körülmények mellett természetesen Sally sohasem felelhet meg Wendy elvárásainak.

Viselkedjen Sally akár önnálóan vagy fogadjon szót akár, minden provokálni fogja Wendy-t. Ezek alapján megállapítható, hogy Sally jóformán semmit sem tehet azért hogy édesanyja abbahagyja végre a kínzást illetve a szóbeli bántalmazást.

* A gonosz eredete

Wendy alapvető problémája az, hogy Sally viselkedésének befolyásolásán keresztül szeretné saját szorongását kordában tartani.

Azonban, mivel e szorongást nem Sally idézte elő eredetileg Wendy-ben, ezért Sally viselkedésének befolyásolása csak rövid távú fájdalomcsillapítást jelent Wendy számára - ami azonban hosszú távon csak még jobban elmérgesíti a helyzetet hisz Wendy alaptalanul vádolja Sally-t saját szorongásának a kialakulásáért.

* A helyzet kontrollálása

Hogy jobban átlássuk ezt a helyzetet, képzeljük el hogy fekvőbeteg vagy egy kórházban, én pedig épp látogatóban vagyok nálad. Mivel teljes mértékben ágyhoz vagy kötve ezért megkérsz hogy segítsek neked:

"Fel tudnád emelni az ágy fejtámláját, hogy ehessek?", kérdezed.

Az ágy motorizált és egy kis irányítópanel segítségével lehet az ágyat irányítani. Kiválasztok onnan egy gombot és megnyomom, de nem történik semmi. Megnyomok egy másikat a fejtámla viszont lefelé indul el.

"Nem, nem, mégis mit csinálsz, a fejtámlámnak emelkednie kellene!"

Megpróbálok még egy gombot megnyomni, ami a lábtámlát és a fejtámlát is elkezdi emelni egyszerre, ami fájdalmat okoz neked.

"Á, a lábamat ne, ez fáj!"

Képzelhetjük, hogy ez a folyamat mindkettőnkben mekkora mennyiségű frusztrációt fog okoznia, mindaddig amíg rá nem jövünk hogy melyik gombot kell megnyomni. Te pánikolni fogsz és kiabálni én pedig eszeveszetten fogom nyomogatni a gombokat hogy hátha na majd most akkor sikerül.

Gondoljunk bele még jobban és tegyük fel, hogy én valójában egy másik szobában lévő másik ágy irányítópanelját nyomkodom, az ágyad viszont azért mozog véletlenszerűen mert te fekszel rajta az ágyad irányítópanelján és miközben mozgolódsz az ágyban, véletlenszerűen nyomkodod a rajta lévő gombokat is.

Világos, hogy miután erre ráébrednénk, bocsánatot kellene kérned tőlem, mivel valójában te magad okoztad a bajt saját magadnak, engem pedig alaptalanul vádoltál azzal hogy megint rossz gombot nyomtam meg.

Ez tipikus példája annak a valakinek aki végre ráeszmél arra, hogy a másokkal való manipulálás által képtelenek vagyunk saját szorongásunk kezelésére illetve enyhítésére.
