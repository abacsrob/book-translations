Miért beszélünk a kultúráról?

Annak az oka amiért a kultúráról beszélünk, nem pedig a személyes kapcsolatokról, a következő:

Abba a pillanatban ahogy elkezdesz beszélni az igazságról - ami az intimitás egyik fő előfeltétele - rabtársaid meg fognak támadni.

Ezek után, a kérdés az, hisz senki sem szeret támadás áldozatává válni: egyáltalán akkor miért kellene törődnünk az igazsággal?

Nos, azért beszélünk az igazságról mert jobb és szebb jövőre vágyunk - legyen az akár a mi személyes jövőnk, illetve személyes kapcsolataink őszinteségének, feddhetetlenségének, becsületének a jövője, vagy pedig a világé amely ugyancsak megérdemli a fényesebb és szabadabb jövőt.

Ha valóban komolyan veszed a könyvben tárgyalt elveket - vagyis ha valóban ki mersz állni az igazság mellett - akkor vég nélküli személyes támadásokra számíthatsz és a meglévő kapcsolataidból csak pár fogja tudni majd túlélni ezen újonnan szerzett őszinteség iránti elhivatottságodat.

Most, persze meg kellene hogy nyugtassalak azzal kapcsolatban, hogy igenis ott a fény az alagút végén vagy hogy az éjszaka sötétséget mindig a hajnal első fénysugara követi.

Azonban ezt nem tudom garantálni.

Lehet hogy bizonyos okokból kifolyólag egy hazafi és vallási megszállottakkal teli kis faluban kell hogy leéld az életed, annélkül hogy bármikor esélyed nyílna a megnyilatkozásra.

Az is lehet hogy még csak egy 15 éves tini gyerek vagy, aki mindenben a szüleire van utalva.

Vagy pedig lehet hogy már idős vagy és felnőtt gyermekeidtől függsz.

Vagy meglehet, hogy te egy fundmentalista muszlim kis falu első és utolsó racionálisan gondolkozó tagja vagy.

Vagy lehet, hogy az igazság csak tönkretenné a házasságodat - azzal hogy előzőleg már megtörtént döntések destruktivitására mutat rá - és emiatt soha többé nem lennél képes megházasodni, vagy akár egy kölcsönösen kielégítő romantikus kapcsolat kialakítására.

Felnőtt gyerekeid előtt pedig lehet, hogy csak azon az áron beszélhetsz az majd igazságról, ha azok ezek után teljes mértékben meg akarnak majd veled szakítani mindenféle személyes kapcsolatot.

Azt szeretném ha tisztában lennél a valódi őszinteség következményeivel.

Hisz nem azért vagyunk rabszolgák mert félünk vagy mert gyávák lennénk.

Azért vagyunk rabszolgák mert tényleg veszélyben vagyunk az ilyen következmények miatt és ezeket szeretnénk elkerülni.

Az igazságért való kiállás, függetlenül ennek következményeitől, mégis óriási megnyugvást is képes nyújtani annak aki arra képes - hisz ha könnyű lenne kimondani az igazságot, akkor a világ még szörnyűbb és reménytelenebb helyzetben lenne mint amilyenben most van, a számtalan hazugság és ámítás miatt, amik lassú méregként ölnek meg bennünket.

Nem, az igazságért való kiállás rendkívül nehéz, sőt veszélyes is egyben - méghozzá nem a börtönök, nem az elnyomás, nem a megtorlások és nem is rabtársaink állandó rosszallása és támadásai miatt.

Amikor a karácsonyi vagy hálaadási vacsora asztalánál összegyűlik a család, érdemes emlékezni minderre, mert vérfagyasztó igazságokat fogunk feltárni ezáltal.

Amikor végignézel a sok pirospozsgás és mesterkélt arcon az asztal körül arra fogsz ráébredni, hogy ezek azok az emberek akik igazából meghatározzák az életedet és akiknek valódi befolyásuk van feletted.

Nem uraink ostorcsapásai tartanak minket vissza, hanem rabtársaink írigy és gőgös rosszallása.

A bebörtönzés, a nyilvános megalázás vagy a pellengér semmi ahhoz a képest amit a hozzánk legközelebb álló rabtársaink képések kimérni ránk.

Az "állam" nem Washington, nem Róma, nem Ottawa és mégcsak nem is Baghdad.

Az "állam" nem a rendőrök brutalitása, nem a börtönőrök kegyetlenkedése, nem is a börtönökben megélt megalázó meghurcoltatás és még csak nem is az ellenséges hadsereg széjjel szaggató bombái.

Ezek csak egy lappangó betegség látható tünetei.

Az "állam" nem idegen tőled, sőt nagyon is közel áll hozzád.

Az "állam" nem a politikai megtévesztés.

Az "állam" nem a gazdasági kizsákmányolás.

Az "állam" nem a hadsereg és mégcsak nem is a sok értelmetlen háború.

Az "állam" te vagy és rabtársaid.
