A szolgáltatás minősége

Én személy szerint folyamatosan zaklatom a feleségemet azzal, hogy mivel tudnám jobbá illetve minőségesebbé tenni közös életünket mint férj és feleség.

Hisz, az a képesség nincs meg bennem, hogy ránézésre megállapítsam a feleségemről, hogy elégedtlen-e vagy sem a házasságunkat illetően, ezért inkább úgy döntöttem hogy elébük megyek a dolgoknak és inkább megpróbálom megelőzni azt hogy ezzel kapcsolatban bármilyen negatív érzés kialakulhasson benne.

Mert ha én személyesen szokásaimon nem is változtatok hónapokig, az még nem fogja azt is jelenteni, hogy az ő elvárásai időközben nem változtak meg valamelyest. Néha már maga a beszélgetés kezdeményezése is elég, hogy fény derüljön akár olyan apróságokra is, amelyeknek még ő saját maga sincs teljes egészében tudatában.

Azért szeretném kiemelni a feleségemmel való kapcsolatom ezen aspektusát, hogy megértsd, gyermekként majdnem sohasem lehetett részünk egyikőnknek sem ilyen elbánásban és hogy ez ennek ellenére mégis mennyire fontos lett volna, csak azért mert rendkívüli módon elmélyítheti emberi kapcsolatainkat.

És, nem, nem arról beszélek hogy érdektelen dolgokról kérdezgetem a feleségemet, hogy elégedett voltál a karácsonyi ajándékoddal vagy hogy mit szeretnél vacsorára ma este vagy hogy mit tehetnék még érted ezzel vagy azzal kapcsolatban? Ha ezt gondoltad nem baj, csak most szólok hogy én személy szerint nem ilyen fajta kérdésekre gondoltam.

Én személyesen nem az anyagi dolgokkal kapcsolatos elvárásokra összpontosítok hanem inkább az közvetlen emberi kapcsolatokkal kapcsolatos elvárásokra.

Gyermekekként, szinte állandóan nekünk kellett a körülöttünk lévő emberek elvárásaihoz igazodnunk - és ahogyan erről "Az igazságról" című könyvemben is beszéltem már, ezek az elvárások mindig erkölcsi abszolútumként voltak lefestve előttünk, amelyeknek minden körülmények között engedelmeskednünk kellett - nem pedig fordítva, vagyis nekünk nem lehettek elvárásaink szüleinkkel vagy rokonainkkal kapcsolatban.

* Tanácskozás

Példának okáért, volt-e valaha is a következőhöz hasonlatos beszélgetésed, mondjuk édesanyáddal:

"Mit gondolsz illetve hogy érzed, van e valami amivel még jobbá vagy akár szebbé tudnám tenni a gyermekkorodat? Van-e bármi ami mindezt negatívan befolyásolja számodra és ami egyértelműen tőlem származik? Habár tudom, hogy sok mindenben nem értesz velem egyet - mondjuk abban, hogy te biztosan bevágnál egy tábla csokit ebéd előtt - azonban később megérted-e ezen döntéseim jelentőségét vagy pedig végig homályosan látod hogy miért szoktam olyan döntéseket hozni amelyek neked nem szoktak tetszeni? Szerinted érthetően és ésszerűen végzem a szülő szerepét vagy pedig sokszor csak azért fogadsz szót nekem, hogy ne veszekedjünk. Vagyis, általában hogyan látod, jó szülő vagyok vagy pedig inkább rossz? Ha számtalan nő közül választhatnál magadnak újra édesanyát vajon megint engem választanál-e vagy pedig inkább valaki mást? És ha valaki mást választanál, akkor pontosan miért nem engem választanál újra édesanyádnak?"

Vajon be tudod-e azonosítani azt az érzelmet ami akkor töltene el ha egy ilyen beszélgetést folytatnál egyik vagy akár mindkét szülőddel?

Ez annak az érzése, hogy igen törődnek velem, amit minden gyermeknek át kellene élnie, és nem csak egyszer hanem sokszor szüleivel kapcsolatban. Ez kell ahhoz, hogy egy gyermek biztonságban érezze magát szüleivel és hogy boldog és teljes gyermekort tudhasson magáénak.

Mégis miért olyan nehéz elképzelni, hogy egy szülő ilyen őszintén és nyíltan viszonyuljon saját gyermekéhez?

Miért van az hogy a szomszédos pizzázó kikéri véleményünket arról, hogy milyen pizzát szeretünk, azonban saját vér szerinti szüleink sohasem kérdezik meg tőlünk, hogy mégis mi a véleményünk arról hogy milyen munkát végeznek mint szülők?

Látod-e már hogy melyek azok a fontos kérdések amelyek mai társadalmunkban egyáltalán nem hangzanak el?

Látod-e már hogy a modern emberek többsége miért törődik bele a sorsába olyan könnyen, miért fél, miért frusztrált, miért dühös, vagy pedig miért magányos - olyannyira, hogy szinte képtelen bármilyen őszinte érzelmi megnyilvánulásra - mindezekből következően pedig hogy miért szegény ennyire lelkiekben?

Ugyanúgy, ha nem használjuk izmainkat akkor azok előbb vagy utóbb biztosan el fognak sorvadni.

Azok az érzések pedig amelyeket sohasem mutatunk ki vagy mondunk ki, ugyancsak halálra vannak ítélve, méghozzá önmagunk által.

Ha sohasem kérdezik meg mit szeretnél - vagy pedig megkérdezik, de csak azért hogy azután semmibe vegyenek - meg fog szűnni benned a valódi és őszinte érzelmek megélésének és kifejezésének a képessége.

Ha állandó elutasításban éled az életed - ami egyértelműen kétszínű az elutasító személy részéről, hisz ahhoz hogy valaki elutasítson valamilyen elvárást az kell hogy a saját elvárásait tartsa fontosabbnak - akkor rá leszel kényszerítve arra, hogy ne legyenek tudatos elvárásaid.

Fontos megjegyeznem, hogy nem azt állítom hogy a szó szoros értelmében nem lesznek elvárásaid, hanem inkább azt hogy nem leszel képes tudatosítani önmagadban az elvárásaidat, vagyis nem fogod tudni megfelelően kifejezni őket akár szavakkal akár bárhogy máshogy.

Bármilyen elvet fogadjunk is el helyesként, azt fogjuk mi magunk is saját életünkben megvalósítani - ezért ha úgy nőttél fel hogy állandóan elutasították az igényeidet, még akkor is ha azok egyébként teljes mértékben ésszerűek és elvárhatóak lettek volna, akkor elkerülhetetlenül is ugyanezt a viselkedést fogod magadévá tenni felnőttkorodra, amikor is mindenkit elküldesz a francba és a saját elvárásaid mindig fontosabbak lesznek majd a másik elvárásaitól.

Főleg veszélyes, ha ez a viselkedési forma a hozzád legközelebb állókat, pl. gyermekeidet vagy pedig a párodat fogja súlytani, mert ezzel nem csak hogy újra előidézted a bajt hanem nagy valószínűséggel újra tovább is adtad.
