Polarizáció

Ily mód olyan emberekkel fogjuk összekötni az életünket, akiket egyáltalán nem leszünk képesek szeretni. Alapos logikánk következtetései miatt fogjuk őket vonzónak találni - azonban mivel mindezek meghasonult hazugságokon alapulnak ezért titokban irtózni is fogunk tőlük egyidőben.

Az ilyen fajta szeretet pedig nem sorolható az önzetlen szeretet kategóriájába, hanem ez egy inkább kölcsönösen destruktív egymástól való függőséget jelent. A férfi aki önhazugságban él a kapcsolataiban úgy fog viselkedni mint a heroinfüggő a heroinjához függősége későbbi fázisaiban. Szüksége van rá mivel csakis azzal enyhíthet szorongásán, azonban megveti is azt hisz az valójában tönkreteszi az életét.

Hasonló módon, az én kapcsolatomban is a párom mindig önmagamat tükrözi - az ő erényei az én erényeim is, az ő bűnei az enyémek is és fordítva.

Ő is csak annyira képes az őszinteségre amennyire én is képes vagyok rá.

Ő is csak annyira tud következetes lenni, mint amennyire én is.

Vehetünk erre egy konkrét példát is. Képzeljünk el egy nőt aki nemrég felszedett pár kilót és a mosodából érkezett frissen tisztított ruháinak felöltése közben rájön, hogy azokat mostmár csak nehézkesen tudja magára ölteni. Egy lelkileg érett személy azon nyomban lemérné magát, hogy bebizonyosodjon valóban hízott-e az elmúlt időszakban. Azonban a mi hölgyecskénk, elkezdi okolni a mosodát amiért összement a ruhája a tisztítás után, vagy pedig a barátját okolná amiért nem figyel oda, amikor annyi csipszet vásárol, vagy azért hogy miért nem figyelmeztette arról hogy az utóbbi időszakban felszedett pár kilót, vagy pedig akár az egész férfitársadalmat amiért az csakis a csontsovány nőket tartja vonzónak.

* Lelki kivetítés

Természetesen, ha tudom hogy gyáva vagyok és a gyávaságomat "bátorságnak" álcázom, attól még nem fog a gyávaságom tudata csak úgy köddé válni. Ha kövér vagyok, és a kövérséget nevezem ki egészségnek, az még nem fog segíteni abban hogy elfelejtsem hogy kövér vagyok. Vagy ha ellopok egy kocsit, ennek a tudatát sem fogom tudni csak úgy megmásítani önmagamban.

De akkor mégis hogyan tudom kicselezni saját gyávaságom tudatát, hogy az ne zavarjon be az életembe.

Nos, létezik egy pokolian széleskörben alkalmazott emberi képesség amit kivetítésnek neveznek.

A kivetítés segítségével saját hibáinkat másoknak tulajdoníthatjuk hogy megszabadulhassunk a hiba "tudatos" tudatától.

Ennek talán az egyik legelterjedtebb gyakorlati formája a passzív agresszivitás.

Térjünk is vissza a kapcsolati gondokkal küszkődő Sheila-hoz és Bruce-hoz.

Ha Bruce frusztrált valamiért és ezt vagy nem akarja vagy egyáltalán nem is tudja kifejezni, akkor a körülötte lévő embereken fogja ezt a frusztrációját levezetni. Vagy érintőleges panaszkodással, vagy dühös megjegyzésekkel vagy akár következetes hallgatással.

Sheila meg is kérdezheti tőle: "Talán van valami bajod?"

Amire természetesen Bruce kitérő választ fog adni: "Mégis mi bajom lenne?"

Persze, Sheila tisztában van vele hogy valami azért még sincs rendben és újra és újra fel fogja tenni ugyanezt a kérdést. Bruce pedig továbbra is tagadni fog, ami viszont Sheila-nak fog frusztrációt okozni.

Vagyis Bruce frusztrációja ily mód átszáll Sheila-ra.

Ahogyan pedig Sheila frusztrációja egyre csak nő és nő, Bruce hallgatása miatt, Bruce frusztrációja is nőni fog, mindaddig amíg Bruce-t a végén már teljesen fel fogja dühíteni Sheila állandó kérdezgetése.

Bruce azt fogja hinni hogy dühét főleg Sheila soha véget nem érő vallatása okozta, azonban Bruce volt az aki eredetileg hallgatásával és kitérő viselkedésével egyáltalán kérdezgetésre sarkallta Sheile-t, így saját hozzáállása helyett Sheila viselkedését vádolja a kialakult helyzet miatt.
