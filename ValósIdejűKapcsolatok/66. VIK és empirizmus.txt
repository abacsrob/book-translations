VIK és empirizmus

Egy valós idejű kapcsolat tehát az azonnali empirizmusról és az őszinte kíváncsiságról szól - ami alapvetően a tudományos módszer alkalmazását jelenti közvetlenaz emberi kapcsolatainkban.

* Diagnózis

Ha megfájdul a hátad akkor a fizioterapeuta tanácsát kéred ki. A rendelőjében, lassan átvizsgál a nyakadtól a derekadig, lassan és gyakorlatiasan végigtapogatja a hátadat miközben állandóan visszakérdez hogy itt fáj-e vagy ott fáj-e. Így lokalizálja a problémát vagyis így azonosítja be a testi fájdalom forrását.

Természetesen nem kötelező kikérni a fizioterapeuta tanácsát - sőt ha itt tartunk akkor egyetlen orvos tanácsát sem - hisz a fájdalomcsillapítók szedésével minden fájdalom "orvosolható", legalább is ideig-óráig. Ez a problémáink szőnyeg alá söprését jelentené ahelyett, hogy azokat inkább hosszú távon próbálnánk meg megoldani - ami semmi esetre sem egy érett vagy felelőségteljes személyiségről árulkodik a részünkről.

Hasonlóképpen, annak az oka amiért inkább felveszed a telefont csak hogy minél előbb túless az édesanyáddal való beszélgetésen az, hogy nem akarsz tudomást venni az ezzel kapcsolatos negatív érzéseidről vagyis szőnyeg alá akarod söpörni az édesanyáddal kapcsolatos problémáidat. Ehelyett inkább szembe kellene nézned ezekkel az érzésekkel, hasonlóan ahogyan a terapeuta is centiről centire óvatosan végigtapogatja az idegvégződéseket hogy rátaláljon a fájdalom forrására.

A terapeuta alapos vizsgálódásakor fellépő fájdalom ugyanazt a kellemetlen leterítő érzést jelenti mint amikor édesanyád telefonon hív hogy beszéljen veled - azonban igazi érzéseink tagadásával csak az igazság elől menekülünk és ezzel problémáink hosszú távon csak fokozódni fognak nem pedig megoldódni. ú fokozódását fogjuk kiváltani enyh<tésük helyett.

Ugyanakkor ez a hozzáállás merőben hasonlatos ahhoz a vallásos hozzáálláshoz, amelyben válaszokat gondolunk ki problémáinkra ahelyett hogy az érzékeink és tapasztalataink által szolgáltatott pillanatnyi bizonyítékokat vennénk figyelembe.

Az pedig csak természetes, hogy ha nem lehetünk őszinték egy emberi kapcsolatunkban, valamint ha állandó nyomás alatt állunk annak érdekében hogy olyanok legyünk amilyenek valójában nem vagyunk, hogy nem fogjuk jól érezni magunkat ebben a kapcsolatban - mert ez a kapcsolat nem is kapcsolat, hanem inkább egy egymás hiányosságaira épülő egymástól való kölcsönösen egészségtelen lelki függőség amellyel a pillanatnyi szorongásainkról próbálunk meg elfeledkezni, annélkül hogy inkább szembe néznénk velük.

Ezért az a bizonyos bénítóan lehúzó érzés is amit a telefon megcsörrenésekor érzünk, azt kommunikálja hogy nem fogadjuk szívesen ezt a kapcsolatot, ami mélyebb tekintetben egyszerűen azt jelenti, hogy még öönmagunk előtt is szégyelljük gyávaságunkat és valójában ezen szégyen miatt érezzük magunkat olyan szerencsétlennek illetve tehetetlennek.

Mivel nem lehetünk őszinték édesanyánkkal, ezért képtelenek vagyunk a vele való kapcsolatunkra pozitívan nézni - és főleg ha negatív érzéseinkkel kapcsolatban nem lehetünk őszinték vele, akkor ez még hatványozottan érvényes.

Vagyis ezen negatív érzéseink azt sugallják miszerint édesanyánk támadni fog minket őszinteségünk miatt - annak érdekében pedig hogy ezen sugallat helyességét vagy helytelenségét megállapíthassuk, egyetlen dolgot tehetünk. Őszintének kell lennünk édesanyánkkal, bármi történjen is, függetlenül a következményektől.

Ha tehát őszinték vagyunk édesanyánkkal, valahogy így: "nem érzem úgy hogy beszélni akarnák veled, még nem tudom pontosan hogy miért azonban ez az érzés már jó pár éve hogy bennem van és eddig még sohasem beszéltem neked erről, mert féltem attól hogy hogyan fogsz reagálni." Abban az esetben ha édesanyánk őszinte aggodalommal és őszinteséggel reagál, akkor az a bizonyos "bénító érzés" inkább paranoia volt a részünkről mint egy a valóságra épülő érzelmi megnyilvánulás.

Ha azonban édesanyánk erre elutasítással, tagadással, gorombasággal, feldúltsággal vagy akármilyen más negatív érzéssel reagál ránk nézve, akkor ez a vele kapcsolatos suggalatunkat csak még jobban meg fogja szilárdítani.

Az igazság az, hogy ha édesanyánk őszinte aggodalommal és törődéssel reagálna erre, akkor eleve nem kerülhettünk volna ebbe a helyzetbe, akkor eleve nem volna semmilyen negatív érzésünk sem édesanyánkkal kapcsolatban, sem akkor amikor telefonon hív sem pedig akkor amikor egyébként beszélgetnénk vele.

Hosszú távú emberi kapcsolatainkban, ezek azok az érzések amelyek a sok évnyi feszültséget és szorongást magukba gyűjtik és amelyek a kapcsolat valóságára próbálnak rámutatni.

Ha egy hosszú távú kapcsolatban, legyen szó akár romantikus, akár bármilyen más emberi kapcsolatról, bármelyik félben szorongás van a másik féllel kapcsolatban, amelyet ugyanakkor nem fejezhet ki, akkor ezt a kapcsolatot nem jellemezhetjük pozitívként, semmilyen szempontból sem.

* Csak paranoia?

Ha édesanyád tehát paranoiával vádol azért amiért nem akarsz beszélgetni vele, nem csak hogy tagadja sőt támadja a vele kapcsolatban táplált negatív érzéseidet hanem ez arra is utal hogy ő egy olyan személy aki éveket képes eltölteni paranoiás emberek társaságában annélkül hogy akár egyszer is szót ejtene a paranoiáról, vagyis számára teljesen természetes a problémák hosszú távú teljes mértékű mellőzése.

Ez pedig mégcsak legkevésbbé sem egy egészséges személyiségre utal, hanem épp ellenkezőleg.

Akkor mégis miért viszakozunk attól, hogy ez az érzelmi tézisünk igazolást nyerjen?

Nagy valószínűséggel azért, mert már előre sejtjük a választ, vagyis azt hogy igazunk lesz édesanyánkkal kapcsolatban. Ez az egyik oka annak amiért a vallásos emberek kerülik Isten létezésének racionális alapú vizsgálatát és minden esetben az "igaz hit"-re hivatkoznak, ami a valóságban úgy van definiálva mint az igazság tudatos elferdítése.

Ha érzelmeink azt suggalják, hogy őszinteségünkért támadni fognak minket - és mindeddig nem voltunk őszinték - akkor ez azért lehet mert már eleve ki akartunk térni az igazság vagyis a bizonyosság tudata elől ahelyett hogy inkább szembesülni próbáltunk volna vele.

Hiszen ha nem akarunk szembesülni valaminek a tudatosságával, akkor az eleve csakis azáltal lehetséges hogy sejtelmeink már eleve igazolták annak a bizonyos valaminek a jelenlétét illetve létezését.

Valamint nem pontosan a bizonyosságot akarjuk elkerülni, hanem inkább ezen bizonyosság ránk nehezedő következményeit.

A babonás hívő aki rendszeresen jár templomba nem azért kerüli Isten létezésének racionális tárgyalását mert biztos benne hogy létezik, hanem pontosan ellenkezőleg, mert abban biztos hogy Isten nem létezik. Valójában nem Isten nem létezésétől fél, hanem attól hogy ennek a tudatosítása milyen következményeket fog magával vonni. Ugyancsak hívő társai támadni fogják ezért a hirtelen pálfordulásáért nem beszélve az ezzel járó kiközösítéséről. Gyermekei megvetésétől és ellenségességétől is tart, hisz ő volt az aki rájuk erőltette ugyanezt a mostmár szerinte "hamis" hitet amikor ők még fiatalok, befolyásolhatóak és képlékenyek voltak. De felesége szeretete az amelyet a legkevésbbé kíván próbára tenni, hisz pontosan tudja hogy mi vár rá ha ezzel próbálkozna: "Ugyanúgy fogsz szeretni akkor is ha kiállok az igazságért vagy pedig ellöksz magadtól hisz ezzel mindenkinek a haragját kihívtam nem csak önmagamra hanem rád és közös gyermekeinkre is egyaránt?"

Már tudja hogy a felesége erre hogyan reagálna.

Pontosan tudja, hogy a felesége számára mi számít fontosabbnak az élet ranglétráján.

Felesége szemrebbenés nélkül hagyná el őt abban a pillanatban amint ő ki merészelne állni az igazságért.

Ezért is, valójában nem Isten hiányától tart illetve retteg, hanem az igazság kimondásával járó következményektől - valamint annak a tudatától, hogy egész eddigi életét hazugságban kellett leélnie, hazudozók és képmutatók társaságában amelynek ő maga is tagja, még mindig - ami pedig a legrosszabb, hogy önnön gyávasága miatt saját gyermekeit is ebbe a látszatéletbe kényszerítette bele.

Valóban, ha ilyen őszinteséggel nézne tükörbe, ha valóban szembe merne nézni valódi önmagával, rájönne hogy mennyire lealacsonyodott, mennyire eladta saját lelkét az ördögnek méghozzá a legértéktelenebb garasokért cserébe.

És ha erre képtelennek bizonyul, és továbbra is gyáván kikerüli az igazságot, örök konfliktusra ítéli önmagát önmagával, miközben őszinte emberi ösztönei lassan elhalnak, mindaddig a napig amíg a világ meg nem könyörül rajta hogy végre megszabadulhasson világi szenvedéseitől és befejezhesse üres és céltalan életét.

Természetesen a vallásos ember számára a halál a mennyországot jelenti, ha már az élete maga volt a pokol - amihez képest a racionalizmus által szorgalmazott egyszerű nemlét, vagyis a teljes és totális megszűnés gyönyörként hat.

* A tények kivizsgálása

Az igazság az, hogy Isten nem létezik.

Az igazság az hogy az "állam" fennhéjázó bűnözők csoportja, akik gyermekeink fejét hazugságokkal tömik, minket vagyis az állampolgárokat pedig kirabolnak, mindezt "legálisan".

Az igazság az, hogy nem akarsz beszélni az édesanyáddal.

És mindnyájan nagyon is jól tudjuk, hogy milyen következményekkel járna az ha ki merészelnénk mondani az igazságot.

Polgártársaink fenyegetésével és kiközösítésével kellene számolnunk ez miatt.

Uraink szemében pedig teljes mértékben kegyvesztetté válnánk.

Vagyis teljesen magunkra maradnánk, ha ki mernénk állni az igazságért.

A teljes magányosság és kirekesztettség talán az emberi rabszolga egyik legnagyobb félelme - a szolgák közössége bárkit kiközösít aki ellentmond a szabályoknak mert így megnehezíti a többi szolga életét, akik nem hajlandóak ellentmondani az urak akaratának.

Azért élünk tehát "államban" mert mi magunk vagyunk az "állam".

Ennek a végső megértését és tudatosítását - vagyis azt, hogy nem urainktól függünk ebből a szempontból hanem csakis legközelebbi társainktól - próbáljuk meg elkerülni mosolygó konformitásunkkal illetve feltétel nélküli behódolásunkkal.

Ez az igazi oka annak hogy "válaszokat" találunk ki és hogy teljes szívvel hiszünk is bennük. Ez az igazi oka annak amiért önként mondunk le a tudásról és a felfedezésről és ez az amiért bárkit támadunk ha ugyanezt a hajlandóságot észleljük másban. Azok akik "ellenségek" feljebbvalóink számára, azok számunkra még nagyobb ellenségek. Mint egy legutolsó, kivert és kiéheztetett korcs, képtelenek vagyunk otthagyni bántalmazó gazdáinkat.

Nem a feljebbvalóink uralkodnak rajtunk.

Hanem inkább mi uralkodunk egymás felett, mi magunk felügyelünk egymás szolgaságára és arra hogy nehogy bármelyikünk is kimerészeljen lépni a sorból.

A feljebbvalók pedig egyszerűen begyűjtik a hasznot.

Ezek azok a tények amelyekkel a szívünk mélyén tisztában vagyunk. Ez az az igazság amely már ősidők óta a csonjainkba égett és ez a sors vár ránk, hacsak nem döntünk másképp.

Ezeket a tényeket leszünk kénytelenek tagadni és kicselezni napról-napra, ha nem lesz bennünk elég bátorság ahhoz hogy legyőzzük saját félelmeinket szolgaságunkkal kapcsolatban és hogy kiálljunk mindennek igazságáért.
