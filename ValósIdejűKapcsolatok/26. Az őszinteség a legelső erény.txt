Az őszinteség a legelső erény

A kölcsönös őszinteség minden kapcsolat elengedhetetlen részét kell hogy képezze - és ez elsődlegesen az önmagunkkal ápolt kapcsolatunkra vonatkozik, mert ha önmagunkal nem vagyunk őszinték akkor senkivel sem lehetünk azok.

A képzelgés pedig az őszinteség ellentéte, mivel az az őszinteség látszatát kelti, ami megakadályoz minket abban, hogy folyamatosan szemünk előtt legyen a valóság illetve az igazság.

Ebben a fejezetben azt az elméletet fogom előterjeszteni, hogy emberi kapcsolataink csak közvetett jellegűek és valójában egy kapcsolatban az egyik fél sohasem közvetlenül a másik féllel áll kapcsolatban hanem annak egy önmagában kialakult mentális képével.

Teréz anya is, amikor segítette a szegényeket, azt mondta hogy nem a szegényeket segíti, hanem Jézus lelkét a szegényekben, ami egy igen fontos különbség. Mivel Jézus "aki járt a vízen, a vizet borrá változtatta és aki feltámadt" egy teljes mértékben elképzelt lény, ezért kijelenthetjük hogy Teréz anya nem is a szegény embert látta hanem Jézust, vagyis egy saját maga által elképzelt isteni lénynek szolgált és segített, az hús-vér emberen viszont átnézett. Ez egy fajta lelki behálózás illetve megbabonázás.

Akár azt is mondhatnám, hogy nem a barátnőmmel van kapcsolatom, hanem azzal a makulátlan, világszép, jószívű hercegnővel akinek őt látni akarom a fejemben.

Világos, hogy ha ezt mondom, akkor nyíltan bevallottam, hogy saját fantáziámon kívül nincs senkivel sem kapcsolatom.

* Egészen semmilyen

A tudomány világában, az a kijelentés illetve elmélet a legértéktelenebb amelynek semmit nem lehet megállapítani  a helyességéről illetve helytelenségéről, vagyis ami "egészen semmilyen" - vagyis ami annyira ellentmondásos és érthetetlen már magában vizsgálva is, hogy semmi végleges sem vonható le annak helyességéről illetve helytelenségéről.

"2 + 2 = 5" ez helytelen, "2 + kék = egyszarvú unikornis" ez egészen semmilyen.

Ha patrióta vagyok, akkor világos hogy szeretem a hazámat, azonban ebben a kontextusban a haza nem csak a talajt, és nem csak a köveket jelenti. Nem is csak a növényzetet, a fákat, a hegyeket vagy pedig a felhőket. Inkább az országom ideáljait szeretem amiben élek, vagy pontosabban a legerényesebbnek hitt alapelveket - azonban ezek sohasem hagyhatják el elméleti ketrecüket és csak az emberek fejében lesznek valóságosak. Ha azt állítom, hogy szeretem "Amerikát", akkor valójában azt mondom hogy az amerikai honfitársaimat szeretem, akik hozzám hasonlóan éreznek "Amerika" iránt.

Mivel "Amerika" nem létezik, ezért azt szeretni sem tudom, legalább annyira mint amennyire nem vehetem feleségül a csak a képzeletemben létező királykisasszonyt, vagy nem küldhetem iskolába a "gyerekek" elképzelését. Ezért ha azt állítom, hogy szeretem "amerikai honfitársaimat", nem egyetlen személy iránt nyilvánítottam ki a szeretetemet, hanem egy egész csoport iránt ami egy nem létező elképzelésből fakad.

Természetesen ez az "általános csoport" is egy olyan elgondolás csupám, ami csak az emberi fejekben létezik, ezért amikor patriotizmusomról teszek tanúbizonyságot, akkor pozitív érzéseimet egy nem létező, elvont csoport és egy ugyancsak nem létező "ország" felé nyilvánítottam ki.

A "patriotizmus" tehát egy olyan elképzelés ami az emberi egyéneket elsodorja egymástól, hisz egy patrióta csakis egy elvont elgondolással állhat kapcsolatban nem pedig egy konkrét, hús-vér emberrel. A patrióta pedig ugyanúgy szereti honfitársait mint ahogy Teréz anya a szegényeket - ami valójában egy önző kivetítés, ami nem egy érzelmileg érett felnőttre utal, aki elfogadná a másik ember egyéniségét.

Ezzel kapcsolatban az a legszomorúbb, hogy elképzeléseinkkel illetve fantáziánkkal valójában képtelenség az ilyen fajta kapcsolatot ápolása. Legalább annyira képtelenség mint ahogy nem tudjuk saját lelkünk tükörképét megcsókolni a tükörben, vagy pedig amennyire oltári hülyeség lenne elhívni a hazát egy jó erős feketére, hogy elbeszélgessünk vele az aktualitásokról.

A képzelgés tehát mindig elválaszt az emberektől - akikkel azonban csak a valóságban találkozhatunk.
