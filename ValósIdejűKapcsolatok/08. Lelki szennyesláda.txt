Lelki szennyesláda

Egyikünk sem érkezik múltbéli sebek nélkül, ami nem minden esetben kell hogy rosszat jelentsen. Egy bokszoló akinek nincsenek sebei sohasem lépett még a ringbe olyannal aki vele egyenrangú, a szerető pedig akinek a szíve teljes, ő még sohasem tette azt igazán kockára. Valamilyen szinten képesek vagyunk saját fájdalmainkból tanulni és akár árulás akár hazugságok szenvedő alanyaiként képesek vagyunk megtanulni meglátni a másikban a megbízhatatlanság vészjósló jeleit.

Ennek ellenére, mégis alapvetően hibát követünk el, ha kérdés nélkül megbízhatatlannak véljük partnerünket.

Vagy tényleg megbízhatatlan - ami azt jelenti hogy egy megbízhatatlan nőt választottunk párunknak, ami semmi jót nem mondd saját ítélőképességünkről - vagy pedig valójában megbízható, amit viszont mi valamiért képtelenek vagyunk őszintén viszonozni, nagy valószínűséggel a múltban szerzet és még mindig kezeletlen sebeink miatt.

Ha a sebeink tényleg valódiak, akkor vagy véglegesen megtanultuk hogy kiben bízhatunk meg teljes mértékben vagy pedig ezt még nem vagyunk képesek megfelelően átlátni. Az első esetben nem áll jogunkban megbízhatatlannak nevezni jelenlegi partnerünket.

Ha viszont még nem tanultuk meg hogy kiben bízhatunk meg igazán és kiben nem akkor viszont nem okolhatjuk partnerünk megbízhatatlanságát semmiért sem.

Ennek a megértéséhez térjünk vissza a kölcsönadásos példánkhoz.

Először azt állítod rólam, hogy én vagyok a legjobb barátod azután pedig a múltbéli rossz tapasztalataidra hivatkozván nem adsz kölcsön egy nagyobb összeget.

"Nos, még mindig barátodnak tekinted azt a személyt aki a múltban kölcsön kért tőled és aztán azt nem fizette vissza?", kérdezem én.

"Természetesen nem!", feleled te ingerülten.

"Vagyis, csakis arra a személyre tekintesz jó barátodként, ezek alapján akiben megbízol és aki szerinted nem megbízhatatlan?"

"Így van."

"Ebből az is következik, hogy mindenki akit jó barátodnak nevezel ellenkezője kell hogy legyen annak a személynek vagy személyeknek aki vagy akik ily mód félrevezettek a múltban."

"Pontosan."

"Ezek alapján viszont saját magaddal kerülsz ellentmondásba. Hisz elutasítottad azokat akik megbízhatatlannak bizonyultak a számodra, engem viszont a legjobb barátodnak nevezel és így utasítasz el. Ezzel azt állítod hogy megbíható és megbízhatatlan is vagyok egyidőben. Most akkor melyik vagyok szerinted? Mert ha megbízható vagyok és igenis vissza fogom adni a kölcsönt akkor nincs semmilyen okod arra hogy így utasíts el. Ha viszont megbízhatatlan vagyok, ami szerinted egy elfogadhatatlan emberi tulajdonság, akkor miért nevezel a "legjobb barát"-odnak?"

Ezért is van az hogy, hogyha elfogadjuk a számunkra elfogadhatatlan tulajdonságokkal rendelkező embereket akkor nincs jogunk bármiért is okolni őket. Hisz azzal hogy elfogadtuk őket életünkben ellentmondásba kerülnek tetteink gondolatainkkal és ezért szó szerint mi magunk leszünk a felelősek a jövőben bekövetkező ezek miatt kialakuló negatív helyzetekért.

Hasonlóan mint amikor kimondjuk azt is, hogy "szeretlek", amit nem elkészítendő receptnek szánunk hanem egy már elkészült ételként amit csak elfogyasztani lehet. Nem mondhatjuk azt következmények nélkül hogy: "szeretlek, de nem bízom benned.", illetve: "szeretlek, de elvárom hogy a jövőben teljes mértékben másképp gondolkozz illetve cselekedj."

De természetesen manapság a "szeretlek" kifejezést mindenre használják, csak éppen arra nem amit valójában kellene jelentenie.
