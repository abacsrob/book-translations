Az erény mint objektív vélemény

Az emberek döntő többsége ragaszkodik ahhoz, hogy a legtöbb személyes illetve társadalmi kapcsolatuk valódi erényességen alapszik - mint pl. a szüleikkel, ismerőseikkel, az általuk megválasztott államvezetéssel vagy az isteneikkel való kapcsolatuk. Azonban, ha rákérdeznénk arra, hogy mi alapján tudják ezt teljes bizonyossággal megállapítani, vagyis hogy milyen objektív alapelvek alapján származtatták le ezt a bizonyosságot - hisz az erényesség nem lehet egy ember személyes véleménye - ők ezt azon nyomban sértésnek veszik és agresszívvá válnak.

Ha azt állítom, hogy sikerült előállítanom az HIV ellenszerét - amit a nyilvánosság örömteli újjongással fogad - amit a gyógyszer szétosztása után, a világ legnagyobb HIV járvány kialakulása követ, akkor nagyon valószínű hogy ez a kezdeti örömetli újjongás valami egésszen mássá fog átalakulni.

Hasonlóképp, a nagy hazafiak a következőképp dicsekszenek: "Szeretem a hazámat mert az én hazám a legjobb mind közül!"

Ilyenkor a "legjobb" majdnem mindig legerényesebbet jelent. Az amerikaiak ilyenkor az alkotmányt, illetve a politikai és a vallási hatalom szétválasztását idézik mint az erényesség fényes bizonyítékát, vagy pedig azt emlegetik hogy az amerikai rendszer milyen mértékben képes kordában tartani a politikai hatalmat vagy hogy milyen jól döntöttek a XVIII.sz.-i telepesek hogy el akartak szakadni Nagy Britanniától.

Amikor viszont ugyanezeket a nagy hazafiakat szembesítjük azzal a ténnyel, hogy a XXI.sz. elejére mindez az elmélet egy egészen ennek teljesen ellentmondó gyakorlatot valósított meg, mint pl. egy olyan amerikai politikai elitet amelynek a globális befolyása letagadhatatlan, amely a legpusztítóbb katonai erőt tudhatja magáénak és amely a XX.sz. folyamán számos "jogos"-nak tekintett megszállást hajtott végre a világ számos országában, egyszerűen vagy behúzzák fülüket farkukat vagy pedig agresszívan kezdik el védeni a védhetetlent.

Továbba, ha a XVIII.sz.-ban helyénvaló volt a brit birodalom elleni harc, amikor még csak az elenyésző adókkal és a fedezet nélkül monetáris rendszer bevezetésének a fenyegetésével kellett szembenézniük, akkor mit mondanak a XXI.sz.-i amerikai politikai vezetőségre, amely globális befolyással rendelkezik, elnyomó adókat vet ki, imperialisztikus háborúkat folytat szakadatlanul és végeláthatatlan államadósságot halmozott fel, amit az adófizetők pénzéből szándékozik kifizetni? Ez egy olyan óriási ellentmondás, mintha azt állítanánk hogy egyrészt rendkívül tiszteljük a nőt aki képes elhagyni férjét amiért ő nem volt képes rendszeresen kivinni a szemetet, másrészt viszont azt is helyeseljük, hogy egy feleségnek együtt kell maradnia férjével mégha az naponta ütte verte is rendszeresen.

Ugyanakkor, ha ugyanezek a hazafiak azért szeretik a hazájukat mert az alkotmány kimondja hogy a kormányzat hatalmát és befolyását maximálisan le kell határolni, akkor az ezeknek teljesen ellentmondó végtelen hatalmú és befolyású államvezetés kialakulása, ami a XXI.sz.-ra valóban teljesült, ugyanezeket a hazafiakat el kellene hogy rettentse saját hazájuk szeretetétől.

Ha az éberséget preferálom az alkoholizmus helyett azonban a feleségem egyszer csak elkezd egyre többet és többet inni, akkor biztosan hogy annál kevésbbé fogom szeretni őt minél gyorsabban válik őrült alkoholistává.

Ha azt állítom hogy szeretem az éberséget az alkoholizmust viszont gyűlölöm, miközben továbbra sem tagadom meg a feleségemtől a szeretetemet, aki viszont napról napra válik teaimádóból örjöngő alkoholistává, akkor egyértelmű hogy számomra a szeretet előfeltétele illetve maga a szeretet is teljes mértékben egy mindenféle objektivitást nélkülöző képzelődés.

* Isten jó?

Hasonlóképp ha keresztényekkel beszélgetünk - vagy bármilyen vallásos személyel - és azt halljuk tőlük, hogy az ő istenük a legjobb mind közül, akkor nem lenne elvárható tőlük hogy meg tudják indokolni hogy miért is van így? Főleg mivel a legtöbb vallás, egy, az istennel ellentétes ördögről is mindig beszél, aki a megtévesztés mestere mindenek előtt, így jó lenne tudni mindezt azért, hogy nehogy a rossz "istenség" előtt mutassuk be áldozatainkat.

Ha ezt mondják: "Isten azért jó mert a Biblia ezt írja róla.", akkor érdemes tőlük megkérdezni, hogy az ő megítélésük szerint a Bibliában leírtak közvetlenül Istentől származnak-e. Természetesen erre a kérdésre igennel fognak válaszolni.

Ebben az esetben, alapvetően tehát egy önéletrajzról van szó, amelyben a szerző azt állítja magáról, hogy ő az erényesség egyedüli követendő példája. Vagyis az erényesség bizonygatása meg kell hogy egyezzen ebben az esetben magával az erényességgel.

Ha az őrjöngő Charles Manson azt festi cellájának a falára, hogy "Erényességem példátlan, engem kövessetek", cellatársának vérével, akkor ez valóban erényessé teszi Charles Mansont-t?

Ugyanakkor Joseph Stalin-nak is számos hivatalos életrajza került a nyilvánosság elé, amelyben az az állítáés szerepelt miszerint Stalin a legjólelkűbb és legerényesebb emberek egyike. Vagy a "Mein Kampf"-ban pl. Hitler saját isteni elhivatottságát, jámborságát illetve alázatát magasztalta az égig.

Vagyis az "erényes vagyok" szavak annyira fognak erényessé változtatni minket, mint amennyire a "gazdag vagyok" kifejezés állandó ismételgetése pénzbankókat varázsolna a zsebünkbe a semmiből.

Ezért az istenség erényessége nem következhet annak csakis szóbeli bizonygatásából, hanem annak egy adott külső illetve objektív mércéhez viszonyítva kell léteznie.

Ugyanígy bármely tudományos állítás sem lehet bizonyított csak azért mert az indítványozója ezt állítja róla. Ezt tudományos eszközök segítségével bizonyítania is kell, méghozzá úgy hogy konkrét tudományos illetve objektív mércéket kell a bizonyítéknak kielégítenie. Azért haladunk észak felé mert az iránytű északot mutat, nem pedig azért mert én azt állítom!

Vagyis az isteni lény erényessége, csakis egy objektív mércéhez való viszonyítás után állapítható meg igazából, minden más csak emberi képzelgés.

Ezen a ponton tehát azt kérdezem a babonás hívőktől "mi az az objektív mérce amelyhez viszonyítva az istened erényesnek mondható?"

Keresztények esetében természetesen a válasz: "A 10 parancsolat", aminek azonban ellent mondd az 5.-ik parancsolat vagyis, hogy "Ne ölj". Hisz ha rákérdeznék, hogy ez az "erényes" istenség ölt-e valaha is, akkor a válasznak természetesen igennek kell lennie, legalább is a Biblia alapján.

Ehhez hasonló morális kérdéseket is feltehetünk, mint pl. "ne légy erőszakos", "ne tarts rabszolgákat" vagy "ne bántalmazz gyermekeket". Ha úgy találjuk hogy az isteni lény szavai elfogadhatónak tartják - vagy akár elnézik - az ilyen romlott cselekedeteket, akkor vagy ezek a tettek erényesek vagy pedig az istenség erénytelen.

Elkerülhetetlenül, ehhe hasonló beszélgetések után a babonás kultista talál fontosabb dolgokat amivel foglalkozhat, hisz az elképzelt istenségének a viselkedését nem kérdőjelezheti meg, még akkor sem ha erre kész tények kényszerítenék.

Én személyesen, ha az ő helyükben lennék, akkor az istenségem erényességének a kérdése lenne a legelső és legfontosabb dolog amit le kellene tisztázni, hisz ettől függ boldogságom és életem sikeressége - főleg, hogy a vallási modellem még egy teljesen vele ellentétes lényt is feltételez, akit Sátánnak nevez és aki teljes mértékben gonosz és csalfa.

Ha hallanál a hírekben egy olyan gyógyszerről, amely 50%-ban hatásos 50%-ban pedig halálos, vajon továbbra is szednéd megkérdőjelezés nélkül, miközben azt állítanád, hogy van neked fontosabb dolgod is annál, hogy ilyen jelentéktelen dolgokkal foglalkozz.

Persze hogy nem.

Azzal, hogy azt állítják hogy van fontosabb dolguk is minthogy istenségük erényességével törődjenek, világos hogy valójában azt mondják hogy őket valójában nem érdekli a valódi erényesség sem önmagukban sem másokban nem utolsó sorban pedig sem az istenségben akit állítólag imádnak.

Persze nem a valódi erényesség iránti érdektelenség jelenti az igazi problémát - hisz a kagylókat sem tartjuk gonosznak annak ellenére hogy ők igazán nem törődnek egyik morális kérdéssel sem - azonban a saját vallásod istenének erényesként való bemutatása legalább minimális fokig elő kellene hogy feltételezze az erényesség iránti őszinte érdeklődést, aminek a hiányában viszont nem állíthatjuk magunkról hogy őszinték és erényesek vagyunk akár a világgal akár önmagunkal.
