A beszélgetés

Most végre készen állunk hogy mindezt átvigyük a gyakorlatba is.

Amikor tehát felveszed a kagylót, hogy felhívd édesanyádat és hogy elmondj neki mindent ami rá tartozik az őszinte érzéseiddel kapcsolatban, készülj fel, hogy egy hang mindig ott fog sugdosni a fejedben arra kényszerítve, hogy végkövetkeztetéseket vonj le, aminek következtében a beszélgetés inkább egymás okolásába fog majd torkollni.

Csak egyetlen módon kerülheted el ezt a kimenetelt ez pedig az hogy folyamatosan arról próbálsz beszélni őszintén és minél érthetőbben, hogy milyenek a pillanatnyi érzéseid.

Lássunk példát:

- Anya, mondani akarok neked valamit... (mély lélegzet) Tudom hogy ez nagyon furcsán fog hangzani, mert még sohasem beszéltem neked erről, de mivel fontosnak tartom ezért beszélni fogok róla előtted. Egy ideje már - és itt inkább évekről mint hónapokról van szó - mindig amikor megláttam a csörgő telefonon a nevedet egy nagyon kellemetlen érzés fogott el, ami mindig arra próbált rávenni hogy inkább ne vegyem fel a telefont. És most ezzel nem téged akarlak vádolni, hisz nagyon is valószínű, hogy inkább én vagyok mindennek az okozója. Azonban fontosnak tartom, hogy végre beszéljünk erről mert őszinte akarok lenni veled és semmit sem akarok eltitkolni előtted. Valamint azt is meg szeretném tudni, hogy neked erről mi a véleményed.

- Dehát édesem. Fogalmam sem volt, hogy ilyen dolgokat kell hogy átélj - tényleg nagyon furcsa! Szerinted mi okozhatja benned ezeket az érzéseket?

- Nem tudom. Annyit tudok csak, hogy már jó ideje annak, hogy feszélyezetten érzem magamat amikor beszélnem kell veled, azonban abban nem vagyok biztos hogy ezt pontosan mi okozhatja.

- Dehát ez szörnyű! Még csak nem is sejtettem, hogy te így érzel - miért nem mondtad ezt el már előbb nekem?

- Azért nem beszéltem még neked erről mert féltem hogy mit fogsz szólni - és megint csak megerősíteném hogy nem tudom miért féltem, de téged nem vádollak semmivel sem - csak azt próbálom őszintén elmondani neked amit érzek.

- Tőlem féltél? Dehát istenem - mégis miért félnél pont tőlem? Annyira szörnyű csak nem lehetek (mosolygás).

- Nem tudok biztosat mondani neked a miértekről. Csakis annyiban vagyok biztos hogy ezt érzem.

- Nos! Legalább akkor arra van ötleted, hogy mit kezdjünk ezzel az egésszel?

- Nem tudom - hiszen nem tudom miért lehetnek bennem ezek az érzések. (Rövid szünet és mély lélegzet). Egyet mondhatok neked - most szomorúságot éreztem akkor, amikor azt mondtad, hogy neked erről még csak fogalmad sem volt.

- Hát mikor ez az igazság! Tényleg még távolról sem gondoltam volna azt, hogy te így érezhetsz!

- És a múltban te mindig szívesen beszélgettél velem?

- Természetesen.

- Gondolom, akkor arról is meg voltál győződve, hogy ez teljesen kölcsönös?

- Persze.

- És miért gondoltad ezt?

- Nos, én mindig is úgy gondoltam hogy a mi beszélgetéseink egyszerű anya-lánya beszélgetések. Mégha csak pletykálkodtunk is, vagy akármennyire hétköznapi dolgokról beszéltünk is. Semmiféle egetrengetően fontos téma... Tényleg nem gondoltam volna hogy nem szeretsz velem beszélgetni.

- Anya, úgy érzem hogy most elszomorítottalak...

- Lehet...

- Úgy érzem hogy én voltam az aki elszomorított...

- Nem, én sem akarlak téged hibáztatni semmiért sem - egyszerűen csak szomorú vagyok mert ennyi év után kellett tudomást szereznem arról hogy a lányom nem szeret velem beszélgetni.

- Nézd, én nem szándékosan akarok akadályokat állítani a kapcsolatunk elé - egyszerűen az őszinte érzéseimről próbálok beszélni neked.

- Hát, nekem viszont fogalmam sincs, hogy mit kellene kezdenem a te őszinte érzéseiddel - évekig rejtegetted mindezt előlem, mialatt megjátszottad, hogy nincs semmi baj sem, most pedig egyszer csak rámzúdítod az egészet bármilyen figyelmeztetés nélkül!

- Most kicsit kezdek félni is hogy elrontottam valamit kettőnk között, úgy érzem hogy dühös lettél rám.

- Nem, nem vagyok dühös rád, édesem. Egyszerűen csak... nagyon meglepett a vallomásod.

- Persze, teljesen megértem ha meglepett az amit elmondtam - azonban most úgy érzem hogy én kezdek kicsit dühös lenni, mert csak a te érzéseidről beszélünk és hogy csak a te lelkiállapotod számít.

- Nos, egyértelműen kinyilvánítottad hogy hogyan is érzel irántam!

- Most hogy ezt mondtad a düh érzése ami az előtt megjelent bennem, mintha fokozódna egy kicsikét - habár nem vagyok benne biztos, hogy igazam is van - ami biztos, hogy már évek óta hogy feszélyezetten érzem magamat amikor veled kell beszélgetnem - hisz csak arról beszélgetünk, hogy te hogy érzed magad mindez miatt.

- Á, szóval, most hogy a kapcsolatunkat újfent ilyen őszinte alapokra helyeztük, én jobb ha nem is beszélek az érzéseimről?

- Most úgy érzem hogy a félelem és a harag egyre jobban elhatalmasodik rajtam.

- Nos, lehet mielőtt az egészet rámzúdítottad volna, el kellett volna hogy gondolkozz ennek az egész őszinteségnek a következményein.

- Most, nagyon félek, nagyon szomorú és dühös is vagyok egyidőben.

- És tőlem mégis mit vársz? Ezek mind a te érzéseid!

- Ez igaz természetesen - de bármikor amikor így beszélsz velem ezek az érzések egyre jobban erőt vesznek rajtam.

- Á, szóval mégiscsak minden az én hibám!

- Nem, ezt én nem mondtam - én arról beszélek, hogy amikor mondasz nekem valamit, azután hatalmasodnak el rajtam ezek az érzések - nem vagyok benne biztos, hogy azért van ez, mert te mondtad ki ezeket.

(Szünet)

- Jársz pszihológushoz? Ott hallottad ezt a sok zagyvaságot?

- Most zavartnak és céltalannak érzem magamat - mert nekem úgy tűnik hogy te nem igazán akarod folyatatni azt a beszélgetést amibe belekezdtünk.

- Mégis miről beszélsz? Teljesen őszintén, de én egyetlen szavadat sem értem! Jársz valamilyen kurzusra, vagy erről szól Dr. Phil legújabb könyve, amiről egyébként én nem hallottam. Nekem egyre jobban úgy tűnik mintha valamilyen előre betanult szöveget mondanál fel nekem.

- Anya, azért érzem magam mostmár összezavarva és céltalanul mert mindennek amit most felhoztál semmi köze sincs az érzéseimhez, amiről eredetileg is beszélni akartam veled és amelyeket amint azt már mondtam több éve már hogy magamban hordok. (Mély lélegzet) Kérlek, azt szeretném, arra szeretnélek kérni, hogy most te beszélj arról hogy mit érzel ezzel az egész helyzettel kapcsolatban.

- Á, szóval mostmár kíváncsi vagy arra hogy én hogy érzem magamat ettől az egésztől? Igazán figyelmes tőled. Úgy érzem magam mint akit verbálisan letámadott a saját lánya, akit mint kiderült valójában nem is ismertem eddigi életem folyamán... Valójában, mindig is ilyen érzésem volt olyankor amikor valami új és bizarr elgondolást vettél a fejedbe és csak úgy bármilyen figyelmeztetés nélkül a környezetedre zúdítottad, nem törődvén azzal hogy ezzel milyen hatást fogsz kiváltani.

- Most frusztráltságot érzek magamban, azért amiért én őszintén kíváncsi vagyok az érzéseidre, te pedig csak azt sorolod hogy mit csinálok rosszul és ítélkezel felettem.

- Te akartad tudni hogy mit érzek, hát ezt mind! Ha már úgyis azt akarod hogy legyünk "teljesen" őszinték egymáshoz, hát ideje hogy belekezdjünk. Így én is csak kifejeztem irántad táplált őszinte érzéseimet.

- Bocsáss meg, de nekem inkább úgy tűnik mintha dühös lennél elsősorban amiért felhoztam mindezt. Mondd meg kérlek hogy tévedek-e?

- Á, szóvál mostmár ott tartunk hogy te jobban tudod még tőlem is hogy én hogyan érzek? Komolyan ebbe az irányba szeretnél haladni?

- Anya, kérlek, én nem hibáztattalak téged semmivel sem, frusztráltnak és zaklatottnak érzem magamat.

- De miért ismétled mindig ugyanazt és ugyanazt a szöveget, talán robot lettél? Olyan mintha gyerekként kezelnél.

- Még csak meg sem fordult a fejemben az hogy gyerekként kezeljelek. Egyszerűen azt próbálom elmondani neked, hogy hogyan érzem magamat.

- Á, persze, nehogy elfelejtsük - ez végül is arról szól hogy te hogy érzed magad! De hogy ezek a te érzéseid hogyan érintik a körülötted lévőket az már kevésbbé számít, nem igaz? El tudom képzelni hogy erről még csak egy kicsit sem volt időd elgondolkozni.

- Anya, most abba fogom hagyni ezt a beszélgetést mert úgy érzem hogy elhatalmasodott rajtam a szomorúság és a zaklatottság. Lehet hogy mindenben neked van igazad, abban is hogy nem figyelek oda másokra és mindig csak saját magammal törődök, azonban úgy érzem hogy mindezt most nem tudnám igazságosan megítélni, ebben a jelenlegi lelkiállapotomban legalábbis biztosan nem.

(Szünet)

- Ó édesem! Sajnálom ha úgy érzed hogy ítélkezem feletted - az is meglehet hogy tényleg bűnös is vagyok emiatt. Sajnálom azt is ha túlságosan durván reagáltam. Egyszerűen én mindeddig abban a meggyőződésben éltem, hogy jó anya-lánya kapcsolatunk van, mi kettőnknek. És ez az új megnyilatkozásod miszerint mégsem egyszerűn rendkívül felzaklatott. De hisz miért nem beszéltél erről nekem ennyi éven át? Tudtad te is nagyon jól fel leszek zaklatva. És lehet abban is igazad van, hogy nyitottabnak kellene lennünk egymás érzéseivel kapcsolatban - pedig én tényleg meg voltam győződve arról, hogy ez eleve adott volt kettőnk között, de akkor ezek szerint megint csak tévedtem...

- Sajnálom zavarodottságon és enyhe irritáción kívül most mást nem érzek...

- Nos, ha már attól is rosszul érzed magadat ha csak egy kicsit is kinyitom a számat, lehet tényleg jó ötlet lenne ha nem beszélnénk. Hisz nyilvánvaló, hogy nem azok a szavak hagyják el a számat amelyeket te elvárnál.

- Rendben... anya.

* A háttérben munkálkodó alapelvek

Tudnád körvonalazni a valós idejű kapcsolatot támogató hozzáállást a fenti beszélgetésből?

Az intimitás, vagyis a lelki közelség nem valami elvont dolog, ami tőlünk távol történik, hanem minden egyes szavunkat illetve gesztusunkat át kell hogy itassa amelyet a másik személy társaságában mondunk vagy teszünk.

Ez az intimitás, a jelenben történik, itt és most, amikor is őszintén beszélsz saját érzéseidről a másik jelenlétében, fenntartások és elvárások nélkül.

A fenti beszélgetésben, is nyíltan és őszintén próbáltál beszélni édesanyáddal - és felismerted hogy meg fog lepődni a "hirtelen támadt" őszinteségeden és megpróbáltad ezt a "meglepődést" kezelni, ahelyett hogy reagáltál volna rá.

Nem próbáltad okolni őt és nem próbáltad terelni a beszélgetést hogy jobb színben tüntethesd fel magadat - egyszerűen őszintén próbáltál beszélni az érzéseidről.

Nem próbáltad támadni őt és nem vontál le rá nézve következtetéseket, hanem nyitott maradtál mindennel kapcsolatban amit ő felhozott a beszélgetés során.

Hasonló helyzetben, nincs olyan személy aki ne jönne zavarba, akin nem hatalmasodna el a frusztráltság vagy pedig akit nem öntene el a düh, miközben ilyen őszinte visszacsatolásokat hall saját magáról. Ezekben a pillanatokban valóban nem tudnak mit kezdeni egy ilyen szintű őszinteséggel, főleg akkor ha nem voltak rá felkészülve.

Amikor ilyen módon, a pillanatban próbálsz visszacsatolást nyújtani az érzéseidről az embereknek - főleg ha az a viselkedésükkel kapcsolatos - azok általában a helyzettel kapcsolatos tehetetlenségüket és frusztráltságukat úgy próbálják meg levezetni, hogy szánt szándékkal félreértenek, ők maguk kreálnak az ő saját érdekükben álló következtetéseket amiket aztán a te fejedhez vágnak hozzá, kétszínűséggel vádolnak ("Ó, szóval nekem akkor erről nem is kéne hogy legyen véleményem, ezt akartad mondani!?", vagy pedig egy olyan mederbe próbálják terelni a beszélgetést ami őket tünteti fel jó színben.

Az igazság az, hogy a legtöbb ember számára igazi lelki kínlódás egy ilyen beszélgetést végigcsinálni - főleg ha még sohasem volt részük hasonlóban. Minden képesek elkövetni annak érdekében hogy ne kelljen a másik szempontjából látni saját magukat és főleg saját hibáikat.

Azonban ez a fajta lelki fájdalom teljesen természetes, azt is mondhatjuk hogy az ilyen szintű őszinteséget csak kevesen tudják elviselni hosszabb ideig. Minél őszintébbek vagyunk ilyen helyzetekben, annál nagyobb lelki szenvedést okozhatunk a másiknak, ezzel jó ha már most tisztában vagyunk.

Amikor nem megjátszott őszinteséggel fordulunk valakihez aki ilyet még nem tapasztalt élete folyamán, ez a valaki rettenetes lelki fájdalmat fog érezni. A legtöbbször az emberek csak olyankor kapnak ilyen szintű figyelmet amikor valaki bántani, manipulálni vagy pedig irányítani akarja őket. Ezért is fognak majdnem minden esetben félelemmel és ellenségességgel reagálni a közeledésedre - ez nem más mint egy természtes lelki védekezési mehanizmus, annak érdekében hogy megőrizzék a világról és önmagukról istápolt illúzióikat.

Észrevehetted, hogy a fenti beszélgetés esetében, ajánlatos a nyíltan aggresszív konfrontáció elkerülése. Hisz nem tudhatod előre, hogy a másik hogyan fog reagálni, ami esetenként lehet rendkívül negatív is. Annyit tehetsz hogy időnként visszacsatolást kérsz a másiktól az ő lelkiállapotukkal kapcsolatban, azonban ha manipulatívan vagy pedig támadóan kezdenek viselkedni nincs jogodban hazugoknak nevezni őket - csak annyit mondatsz nekik, hogy a reakciójuk milyen érzéseket váltott ki belőled, méghozzá olyan őszintén amennyire csak tudod.

A másik dolog, amit még észrevehettél a fenti beszélgetésből az az, hogy édesanyád egyszer sem vonta kétségbe hogy igazat mondasz-e. Arra utalt hogy önzőnek illetve kétszínűnek tart, azonban azt sohasem mondta hogy az érzéseid hazugságon alapulnának.

Ez a valós idejű kapcsolat egyik legnagyobb erőssége - a másik fél csakis akkor vádolhat meg indokoltan bármivel is ha ezt te kezdeményezted, azonban ha ezt elkerülöd és nem vádaskodsz akkor nincs az az ilyenkor hozzád vágott vád ami igazán indokolt és elfogadható.

Ezért is állítom azt hogy a valós idejű kapcsolat azonnal képes leleplezni minden hátsó szándékot minden sunyiskodást és minden manipulációt. Amikor őszinte vagy a környezeteddel az érzéseiddel kapcsolatban - annélkül hogy saját képzelgéseidet is beleszőnéd a mondandódba - ez a célszemély személyiségének legagresszívabb bugyrait is felébresztheti. És ha végig tartod magad ehhez a fajta őszinte és meg nem hátráló kommunikációhoz, Pandora szelencéjének felnyitását kockáztatod, a másik reakcióival kapcsolatban. Ami ugyanakkor rendkívül félelmetes és az emberi lélek legmélyebb és legsötétebb bugyraiba is belátást szolgáltathat.

* Hogyan tovább?

Vajon mi következhet a fenti beszélgetésből?

Kétségtelenül, hogy gránátot dobtál édesanyád lelki védelmi vonalára, amivel nem igazán tud mit kezdeni.

A kezdetben, a nem várt meglepetés letaglózhatja, azonban ez nagyon könnyen manipulatív és vádaskodó viselkedésbe mehet át.

És csak azután hogy letetted a kagylót, lesz lehetősége hogy leüljön és hogy elgondolkozzon azokon a valótlanságokon alapuló meséken amelyhez viszont ő ragaszkodik foggal körömmel, annak érdekében hogy megvédje saját önképét.

Az is meglehet, hog a te édesanyád egy olyan személy aki szereti a fontos dolgokat szőnyeg alá söpörni, így amikor majd legközelebb beszélni fogtok, úgy fog tenni mintha mi sem történt volna.

Erre vajon hogyan reagálnál?

Természetesen, csakis őszinteséggel... "Anya megint nem tudok mit gondoljak, olyan zavartnak érzem magamat, azt hiszem ez azért lehet mert..."

Vagy, az is meglehet, hogy fél órán belül vissza fog hívni - vagy pedig pár napon belül - attól függően, hogy édesanyádnak mennyi idejébe tellett, hogy feldolgozza az átélteket és hogy előkészítsen egy igazán megindító magyarázatot arra, hogy valójában mi is történt, hogy miről is beszélgettetek valójában. Nagyon valószínű, hogy felelősséget fog vállalni a beszélgetésben nyújtott negativitásáért, de inkább csak olyan hamisan felszínes jelleggel - mindezek ellenére, mégis te leszel az oka annak hogy kapcsolatotok ilyen drasztikusan "nemmindennapi" fordulatot vett. Az ő szemszögéből valószínűsíthetjük, hogy ez a fajta jellemzés mindenekelőtt valamilyen negatívumot takar.

Mit fogsz tenni ebben az esetben?

Hallgatsz a megérzéseidre és az igazat csakis az igazat mondod.

Amikor tehát újra megpillantod édesanyád hívását, kétségtelen hogy újra rád fog telepedni az a bizonyos lehengerlő, megadásra kényszerítő érzés.

Ha ezúttal is felveszed a telefont - amin most, mint mindig csakis a te személyes döntesed lehet - , ezúttal is csakis pillanatnyi érzéseidről és ezek folyamatos változásáról beszélhetsz.

"Anya, amikor megláttam hogy te hívsz, újra elfogott az a fura lehengerlő érzés, amiről a múltkor már meséltem neked. Csak abban vagyok biztos, hogy ennek valamilyen köze van ahhoz hogy beszélgetünk, azonban azt már nem tudnám pontosan leírni hogy miért."

És ekkor, édesanyád nagy valószínűséggel újra nekigyűrkőzik hogy megmagyarázza a dolgot, amivel neked nem ildomos vitába szállnod semmilyen szinten sem - ugyanannyira nem mint pl. ahogyan a Tolkien történeteiben élő orkok létezését sem vonjuk kétségbe - hanem továbbra is visszacsatolást nyújtasz neki a pillanatnyi érzéseidről és lelki állapotodról, igyekezvén közben persze a teljesen nyitott őszinteségre.

Ha pedig megpróbál játszani ezen érzéseiddel, ha manipulálni próbálna, akkor sem hátrálsz meg, ugyanazt csinálod mint eddig is, csakis a pillanatnyi érzéseidről beszélsz neki folyamatosan.

* A végjáték

Részedről ez a fajta kommunikácó előbb vagy utóbb bizonyosságot fog szülni.

Ha, a beszélgetésetek mindig azzal végződik, hogy ő ragaszkodik az igazához te pedig csak beképzelted ezt az egészet, természetesen a célból hogy saját önképét és az erről ápolt illúziót megtarthassa, mindenképp pontot tehetsz ennek az egésznek a végére.

Meg fogod érteni azt az egyszerű tényt miszerint nem érdemes horgászatra indulni egy olyan tóra, amelyben nincsenek halak.

Meg fogod érteni azt hogy a te édesanyád sajnos olyan mértékű önhazugságban él, amit képtelenség szavakba önteni, azon emberi képesség nélkül, hogy egy őszinte és nyílt beszélgetést le tudjon folytatni.

Alapvetően tehát, édesanyád lelkileg nem is létezik.

* Halott lelkek

A kereszténység szerint, minden emberben ott van az a bizonyos isteni szikra, vagyis a szentlélek amelyet képtelenség megrontani.

Vagyis, ezáltal még a leggonoszabb emberek is képesek leggyőzni saját bűneiket, hogy elnyerjék a megbocsájtást, az isteni irgalmat, hisz bennük is ott van annak a lehetősége, hogy egy nap talán elfordulnak a Sátántól, megbánják bűneiket és visszatérnek Istenhez.

Azonban, ez a valóságban, még csak kicsit sincs így.

Az az elképzelés miszerint mindegyikünkben ott van a tökéletesség csírája, függetlenül attül hogy hogyan éltük le az életünket, még akkor is ha végtelenül romlottak és gonoszak voltunk, kicsit sem állja meg a helyét.

Ha több mint 40 éven át, minden nap elszívok több csomag cigarettát, majd végzetes tüdőrákot diagnosztizálnak rajtam az orvosok, én pedig a halálos ágyamon feküdve is azt várom hogy na majd most rámtekint Isten és újra egészséges tüdővel ébredhetek, beláthatjuk, hogy ez mind csak a képzeletünk szüleménye lenne és semmiképp sem a valóság.

Az igazság az hogy a tüdőm végérvényesen a süllyesztőbe került, saját döntéseim miatt. Nincs bennem még egy pár varázslatosan egészséges tüdő amely fel tudná váltani a mostani ráktól roskadozót.

Kínában is, amikor divatosnak és szépnek tekintették a nőkön az elkötött lábfejet, a korabeli kislányok mind egytől egyig szörnyű kínokat kellett hogy kiálljanak, csak azért hogy megfeleljenek a korabeli női láb kinézetéhez kapcsolódó szépségideáloknak.

Azonban, amikor átestek ezen a "megszépülési" folyamaton már egyáltalán nem rendelkeztek egészséges lábfejjel. Az ő lábaik mind visszafordíthatatlanul megkorcsosultak, attól függetlenül hogy ezt akkor "szépnek" tekintették vagy sem.

A világ katonasága és rendőrsége is akik meg kellene hogy védjék a lakosságot, legtöbbször "elvétik" e célt méghozzá kifejezetten jelentős különbséggel. Amikor egy rendőr koncentrációs tábor őrré vedlik át már nem lehet a cselekedetei mögött semmiféle erényesség vagy eszme sem, amellyel igazolni tudná azt, hogy a foglyok érdekében teszi azt amit tesz.

Ugyanez érvényes az emberi személyiségre is.

Létezik egy bizonyos határ, amelyet cselekedeteink fognaktanúsítani, ahonnan már nincs és soha nem is lehet visszaút, hisz tetteink romlottsága és erkölcstelensége szinte megöl bennünk valamit, a lelkünk vagyis a személyiségünk egy apró és mégis elengedhetetlen darabját, ami a jóra való hajlam illetve a rosszal való szembesülés képessége.

Amikor elértük és átléptük ezt a bizonyos lelki határvonalat, akkor valójában a jóra és a boldogságra való lehetőséget írtottuk ki önmagunkból. Ez a halál pedig nem különbözik a több évtizedes dohányzás miatt jelentkező rákos tüdő lassú és gyötrelmes halálától.

Amikor pedig ugyanezt végre édesanyánkkal kapcsolatban is megértjük - vagy pedig azzal kapcsolatban akivel folytattuk e sorsfordító beszélgetést - egy végtelenül mély gyásszerű szomorúság érzése fog megpróbálni áttölelni bennünket. Ezt a szomorúságot nevezem én "lezárásnak", vagyis ez az a pont egy kapcsolatban amikor tisztán látjuk a kapcsolat határait vagy pedig rosszabb esetben végét. Ehhez nagyon hasonlót érezhet az a sebész, habár nem ilyen elemi szinten, aki ráébredt arra, hogy a páciens szíve leállt és hogy a műtét nem sikerült.

Ez annak a tudata, miszerint már nincs menthető illetve javítható része a kapcsolatnak - hisz egy valódi lelki kötelék létesítésének lehetősége nélkül a kagyló túloldalán csakis egy szellem tartózkodhat, aki néha esetleg visszajár kísérteni a lelkileg élők világába.

Abban a pillanatban amikor legelőször felfogjuk és megértjük ezt a tényt, egy bizonyos fajta elemi kétségbeesés fog eluralkodni rajtunk - mindezzel párhuzamosan azonban ha készek leszünk a továbblépésre, akkor a túloldalon az a tudat fog várni minket hogy mi magunk megtettük az első lépést az irányba hogy elkerüljük ugyanezt a sorsot.

* Másfelől viszont

Annak a lehetősége, hogy visszafordítsunk egy ilyen teljesen reményvesztett kapcsolatott, mindig ott botorkál a háttérben, hisz ha folyamatosan őszinték vagyunk és nem esünk vissza a vádaskodás szintjére áttörhetjük a másik személy lelki falait amiket maga körül emelt annak érdekében hogy önhazugságait megvédhesse a külvilág "támadásaitól".

Ebben az esetben, a kapcsolat még megmenthető, a közelség pedig visszaállítható illetve a személyes tragédia elkerülhető.

Azonban, ha egy olyan személlyel állunk szembe aki szinte egész életében következetesen gonoszan viselkedett velünk, akkor szinte biztosra vehető hogy ez a folyamat már nem visszafordítható és a kapcsolatunk ezzel a személlyel örökérvényű sorvadásra van ítélve.
