Kultúra és objektivitás

Mileőtt mélyebbre merülnénk annak tanulmányozásában, hogy mi rabok miért és hogyan támadjuk inkább rabtársainkat uraink helyett, először hasonlítsuk össze ezt a fajta rabkultúrát igazán objektív és nem részrehajló szempontokkal.

* Kultúra és a tudomány

A XVII. illetve a XVIII. sz. folyamán dolgozó biológusok főleg azért választották a latint a biológiai fajnevek leírására mert az egy igazán nemzetközi és kultúrákon túlmutató nyelvnek számított abban az időben. A Bacon utáni, tudományos módszer alapvető metodológiaként tekintett az emberi érvek igazolására, amelyet mindig a mérhető és megtapasztalható empirikus valósággal való összehasonlítás után lehetett csak elvégezni.

Ami "jó" illetve "helyes" Indiában az lehet már nem lesz az pl. Amerikában vagy Európában. Azonban a tudományos tények, legyen szó a szénatom szerkezetéről, a gravitációról vagy a mágnesességről akár, kultúrától függetlenül ugyanaz marad és ugyanúgy megfigyelhető illetve leírható.

Az egyedüli dolog tehát ami egy indiai tudóst megkülönböztet egy amerikaitól az a forma (vagyis a nyelv) nem pedig maga a tartalom (vagyis a tudomány)

Ez rendkívüli módon eltér a kultúrától ami formában de tartalomban is rendkívüli eltéréseket képes kialakítani.

Ugyanez elmondható a matematikusokról is - az egyedüli különbség egy brit és egy kínai matematikus között az a jelölési rendszer amit használnak, azonban az ezek mögötti matematikai illetve logikai alapelvek egyugyanazok mindkét esetben.

Vagy a zeneszerzőknél is megfigyelhető ugyanez a jelenség - ugyanazt a hangjegynotálást használják amely ugyanazokat a hangokat eredményezi függetlenül attól, hogy melyiküknek milyen a kultúrális háttere.

A farmerok is hasonlóan kultúrális határoktól függetlenül képesek munkájuk végzésére, hisz a hozamok hirtelen nem fognak összezsugorodni csak azért mert Afganisztánból átmegyünk Pakisztánba.

Valamint a pénzügyi tranzakciók is objektívak tudnak maradni a kultúrális háttértől függetlenül - az ország államberendezésének befolyásától függően természetesen felléphet némi fluktuáció, azonban az objektív valutaátváltási árfolyam pl. az indiai rupia és a japán jen között lehetővé teszi hogy az adott kultúra vásálási erejének egyenrangú megnyilatkozását.

Ennek szellemében, további példákat is felsorolhatnánk, hogy a különböző tudományágak racionálisak és objektívak képesek maradni az éppen környező kultúrától függetlenül, azonban e helyett elég ha megértjük azt a tényt miszerint maga az általánosságban vett kultúra nem képes ugyanerre.

* Kultúra és objektivitás

Mivel megállapítottuk, hogy a kultúra nem lehet objektív, ezért szubjektívnak kell lennie, legalább is bizonyos fokig.

A szubjektivitása függvényében pedig egyik kultúra sem hivatkozhat objektív illetve racionális érvekre illetve támpontokra. Pl. ha azt mondom, hogy "szeretem a vaníliás jégkrémet", akkor egy szubjektív véleményt nyilvánítok ki - ami merően különbözik attól ha ezt mondanám "Objektívan nézve, a vaníliajégkrém a legfinomabb."

Továbbá, ha ezen kívül még azt is kijelentem, hogy az olyan jégkrémek preferálása amelyek nem vaníliásak erkölcsi bűnnek számít, akkor világos hogy minden ésszerűségi határt átléptem.

Nemcsakhogy a vaníliás jégkrém a legfinomabb, hanem ez egy olyan erkölcsi szabály, amelyet bűn megszegni.

Ily módon a szubjektív véleményt az objektív elvárás szintjére emeltem - főleg ha tényleg erkölcsről beszélnénk - ami egyszerű fanatizmus.

Ez nagyon is hasonlít a kultúra számos eleméhez, amikor is helyi szokásokat az erkölcsi elvárások szintjére emelünk, úgymond istenítjük azokat, ami nem több sajnálatraméltó, önigazoló, nagyképű, hamis, előítéletes és visszataszító fanatizmusnál.

A kultúra jelképezi tehát a legveszélyesebb hazugság forrását a világban, hisz a gonosz csakis hamis erkölcsi ideálokon keresztül valósíthatja meg önmagát.

És mivel, ami erkölcsös azt be kell tartani - ezért a szubjektív elvárások objektív moralitássá való istenítése lehetővé teszi a tolakodó befolyásolás és az erőszak mindenféle formáját.

Más szóval, ha a kultúra erényt csinál az erőszakból, akkor nem csak hogy felmenti azt a felelősség alól, hanem a kultúra maga lesz az erőszak elsődleges forrása.

* Mitől félnek a rabok valójában

A kultúra tehát nem több erkölcsi szabályok sokaságától, amely az ezeket elutasító emberek ellen erőszakot szül.

De akkor mégis miért nem tudjuk ezeket a hazugságokat ösztönösen elutasítani?

Más szóval, mitől félünk úgy igazából?

Ha a kultúráról és annak a hazugságairól illetve az általa okozott erőszakról ki mernénk mondani az igazat, akkor ki lenne az aki legelőször ellenünk fordulna, kinek a reakciójától kellene a legjobban tartanunk?

Ha kimondanád azt, hogy az állam csakis erőszak által tudja érvényesíteni befolyását, akkor az azt kellene hogy jelentse, hogy a SWAT rohamosztag bármelyik pillanatban betörhet a házadba és elhurcolhat a Guantanamo-i fegyenctelepre?

Ha a modern vallásos intézményeket kizsákmányolónak bélyegeznéd, ha utalnál arra hogy a New York-i terrortámadások a több évig tartó muszlimok ellen elkövetett szenvtelen amerikai erőszak következményei voltak, ha a katonaságot egyszerű zsoldosoknak neveznéd akiket azért fizetnek hogy gyilkoljanak - mégis mit gondolsz kinek a negatív reakciójától kellene tartanod a leginkább?

Oka van annak, hogy az emberek többsége nem beszél ezekről a dolgokról.

Ha az igazság kimondására kerülne a sor inkább elharapjuk a nyelvünket és mosolygunk és tovább éltetjük vezéreinket ahelyett hogy a lelki szabadságot választanánk.

És ez az ok nem a vezéreinktől való félelmünkben keresendő, sem pedig a bármilyen megtorlás illetve meghurcoltatás lehetősége az ami lebénít minket.

Azért hallgatunk, mert mi rabok egymástól félünk a legjobban.
