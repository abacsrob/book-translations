A bokszoló

Miért van az, hogy mindig azt teremtjük újra illetve idézzük meg életünkben viselkedésünkel és hozzáállásunkal amitől a legjobban félünk?

Ennek a teljesebb megértéséhez vizsgáljuk meg Simon életét, aki bokszoló.

Simon, gyermekkorában számtalanszor részesült testi fenyítésben szülei részéről.

Mivel még csak egy apró és gyenge kisgyerek volt, ezért akkor még nem tudott ezeknek a bántalmazásoknak ellenállni. Pofozták, lökdösték, ütötték és verték.

Gyermek lévén érthető is hogy nem tud kitérni a bántalmazás elől. De akkor mégis hogyan tudta azt túlélni?

Ilyen feltételek mellett Simon képtelen volt környezetére hatni hogy megszűnjön végre a bántalmazás, ezért csak egy választása maradt.

Simon-nak meg kellet tanulnia uralkodnia önmaga felett.

Mivel a bántalmazói és azok bántalmazása felett nem lehetett hatalma - ezért csakis saját reakciói illetve érzései felett vehette át az irányítást.

Vagyis, ha a környezetére nem lehetett befolyással, akkor ezt a befolyást saját belső világára, vagyis önmagára kellett hogy kiterjessze.

Nincs az a gyermek aki a környzete feletti befolyás gyakorlását és az ebbe való fokozatos beletanulást ne élvezné. Ha azonban a gyermek képtelen hatással lenni környezetére, akkor csak azt teheti hogy saját belső világára terjeszti ki ugyanazt a befolyást ami környezetére hatástalannak bizonyult: amelyek a gyermek érzései és gondolatai.

Ez mind logikus is, hisz ez a legbiztosabb módja, hogy túléljünk egy lehetetlen helyzetet.

Ha nem tudunk megszabadulni fájdalmunk forrásától, akkor magától a fájdalomtól kell valahogy megszabadulnunk.

* Megkönnyebbülés önuralom által

Simon tehát úgy válik felnőtté, hogy abból merít erőt és önbizalmat hogy félelmeit, fájdalmát és gyűlöletét is el tudja nyomni önmagában.

Míg azok a gyermekek akik nincsenek bántalmazva, örömüket lelik környezetük "meghódításában", ami mondjuk lehet a cipőfűzőjük bekötése, vagy a labda levegőben való elkapása, vagy akár a gördeszka elsajátítása, addig Simon csak úgy lesz képes "kitűnni", hogy elfojtja a bántalmazása miatt fellépő szörnyű érzéseit.

Okolhatjuk Simon-t ezért? Nos ha kéznél van a fájdalomcsillapító, akkor döntene úgy bármelyikünk is a foghúzás előtt, hogy azt inkább ne adja be a fogász?

Simon önuralma kiskorában még relatív stabil marad. Ahogy azonban egyre idősebb lesz, a rajta kiélt testi bántalmazás is egyre ritkábbá fog válni. Ez főleg a pubertás és az az utáni korára érvényes, hisz akkor már elég idős lesz ahhoz, hogy beszéljen a bántalmazásról mások előtt illetve testi növekedése is csökkenteni fogja a felette való erőszakos testi dominancia lehetőségét.

Kérdés csak hogy Simon hogyan fogja viselni a testi bántalmazás fokozatos megszűnését?

Két szó: rémület és zavarodottság.

Mivel Simon számára a testi bántalmazás túlélése jelentette az egyedüli önbizalom forrását - sőt szinte egész identitását arra építette fel, hogy képes legye elnyomni érzéseit a testi fenyítéssel és annak hatásaival szemben -, ezért annak fokozatos megszűnése mind jobban és jobban össze fogja zavarni Simon-t.

Más szóval a testi bántalmazás nélkül, elveszti önuralmát, lelki erejét és önbizalmát.

Ezeken felül Simon csakis a rossz dolgokat tanulta meg, amellett persze hogy a jó dolgokról viszont teljesen lemaradt. Képtelen bármilyen békés tárgyalásra illetve megbeszélésre, nem tudja kifejezni érzéseit annélkül hogy ne folyamodna erőszakhoz, ebből kifolyólag pedig teljes mértékben hiányzik belőle az empátia vagyis az együttérzésre való képesség és azt sem tudja hogy, hogyan néz ki egy békés és kölcsönösen hasznos megegyezés vagy hogy egyáltalán létezhet ilyen - számos szó hiányzik Simon szótárából, amelyekkel lehet egy egész könyvespolcot is meg lehetne tölteni.

Vagyis, erőszakosság hiányában, Simon erőtlennek és kicsinek érzi magát - hisz kiskorában csakis azáltal érezhette magát erősnek hogy erőszakos helyzeteket élt túl - amit a tágabb, főleg önkéntességre épülő környezetével való egyre gyakoribb interakció is csak még jobban elmélyít, ahol csakis a kifinomult önkifejezés képessége illetve a békés tárgyalásra való képesség garantálhatja a sikert.

Tínédzserként, Simon először életében rendkívül erőtlennek és sebezhetőnek fogja magát érezni emiatt.

És mivel a sebezhetőség volt az az eredeti állapot, amiben még akkor volt amikor megtanulta elnyomni saját érzéseit, ezért tudat alatt rendkívüli veszélyben fogja érezni magát. Ezáltal próbálnak a kiskorában elnyomott érzései a felszínre törni Simonban (hisz akkor is rendkívüli veszélyt érzett maga körül, de ennek valóságával most fog csak szembesülni igazán)

Érzelmeit azért nyomta el önmagában, mert csak így tudta túlélni a bántalmazások sorozatát aminek kitették szülei. Akkor is sebezhetősége volt az ami megkövetelte ezt a fajta lelki önvédelmi reakciót, vagyis érzelmei önmaga általi elnyomását.

Ezért Simon megtanulta, hogy a sebezhetőség érzését mindig egy nyomasztóan önmegsemmisítő támadás követi majd, először bántalmazói, majd pedig saját maga részéről.

És mivel éveket töltött el ilyen körülmények között, mialatt elsajátíthatta és tökéletesíthette érzelmei elnyomását, nem tanulhatta meg a sebezhetőség érzésének egészséges és pozitív kifejezési módjait környezete felé.

Felnőtt korára azonban teljesen meg fognak szűnni ezek a bántalmazások és így Simonnak valahogy alkalmazkodnia kell ezekhez az új életkörülményekhez - ami teljes mértékben alá fogja ásni Simon önbizalmát és önuralmát - hisz ez egy olyan önkéntességre épülő világ az amelyben való részvételre Simon egyáltalán nincs felkészülve.

Simon ezzel tudat alatt tisztában is van és mégha esélye is van arra, hogy mindezeket a képességeket elsajátítsa, azt csakis több évig tartó kimerítő munka és igyekezet által fogja tudni megvalósítani.

* Menekülés a múltba

Simonnak természetesen birtokában van az a drog, ami pillanatok alatt minden szorongását és fájdalmát képes eltüntetni. Ezzel a droggal Simon visszaállíthatja önbizalmát és önuralmát, megszüntetheti a félelmeit és felidézheti azt az ismerős családias környezetet amely visszaadja a környezete feletti befolyását illetve új értelmet ad életének.

Ez a drog pedig nem más mint az erőszak.

Simon miután tehát elhagyta ezt a számára teljesen idegen önkéntességre épülő világot, csakis úgy érezheti magát újra "ringben" ha az erőszak és a bántalmazás világába menekül. Itt tettei új értelmet nyernek, környezetét pedig újból befolyása alá tudja majd vonni.

Simon egyszemélyes hadsereggé válik, aki újra fegyverbe száll, hogy visszaszerezze régi dicső hírnevét.

A fizikai harcban való részvétel tehát Simont az öröm és az elégedttség érzéseivel fogja eltölteni, ami miatt egyre gyakrabban fog ellátogatni a helyi boxklubba.

Ráébred, hogy mennyire jól is mozog a ringben hisz akkor amikor mások félelmet és veszélyt éreznek ő teljes mértékben képes uralkodni önmagán és érzésein, vagyis kimondottan a ringben érzi magát otthon. Ilyenkor minden szorongása, félelme és dühe felszívódik és csak azt érzi hogy ő irányít.

Az endorfinok pedig amelyek ebben a helyzetben szétáramlanak Simon véráramában fokozatosan függővé teszik őt az erőszakban való részvétel minden formájától.

Az igazi függőség kialakulásához szükség van a drog által nyújtott boldogság érzésére valamint arra is, hogy a tőle való tartózkodás elvonási tüneteket okozzon. Simon esetében pedig a boxolás nem csakhogy visszaadja az irányítás eufórikus érzését hanem megszünteti szorongásait és félelmeit is egyaránt.

Ez pedig lelki függővé fogja tenni Simont az erőszak minden formájától.

Ez a bokszoló lelki hátterének a története, ami természetesen hasonló bűnözők, rendőrök, katonák és minden más olyan egyén esetében is akiknél a testi erőszak szintén nagy szerepet játszik munkájuk teljesítésénél.

Mégis, akkor hogyan tudjuk magyarázni azt, hogy Simon a boxolásban látja karrierjének jövőjét, mikor tudjuk hogy kisgyermekként viszont pontosan az erőszak volt az ami a legtöbb rettegéssel és félelemmel töltötte el.

Amikor függővé válunk félelmeink irányításától illetve szorongásaink befolyásolásától, akkor mind a félelem mind pedig a szorongás életünk szerves részévé válik, amelyek nélkül viszont képtelenek leszünk függőségünket kielégíteni.

Simon is függőjévé vált annak, hogy érzelmeit kordában tartsa mindenféle testi erőszak jelenlétében - ezért a testi erőszak hiánya rá rendkívül bénító módon fog hatni.

Ezen erőszak iránti függősége ugyanakkor minden egyes sikeres jobbegyenesével fokozódni fog, mindaddig amíg teljesen alá nem merül az erőszak világában.

Ez Simonra fokozottan is érvényes, méghozza rendkívül negatív módon.

Minden alkalommal mikor ütésre emeli öklét, vagy amikor a kölcsönös és önkéntes együttműködés helyett az erőszak mellett dönt inkább az erőszakba vetett meggyőződése fog felülkerekedni, ami egy olyan ördögi körbe fogja beletaszítani Simon-t, az amiből való kimenekülés az idő múlásával mind nehezebbé és nehezebbé válik.

Így talán érthetőbbé vált, hogy valaki hogyan képes felnőttkorában azt ismételni, ami gyermekkorában még annyi félelmet és rettegést okozott számára.

Remélhetőleg, Simon története abban is segíthet nekünk, hogy megértsük saját viselkedésünket ilyen szempontból, vagyis hogy miért vonzódunk annyira azokhoz a vielkedési mintázatokhoz amelyek valójában rendkívüli mértékű félelemmel és szorongással töltenek el minket.

El lettél utasítva gyermekként? Akkor ügyelj az elutasításra való hajlamodra.

Átestél szóbeli bántalmazáson gyermekkorodban? Figyelj a szóban bátnalmazó emberekre az életedben, mert ők fogják számodra jelenteni a drogot, amitől megint teljesnek érezheted magadat.

Voltál szexuális zaklatás áldozata gyermekkorodban? Óvakodj a hasonlóan ragadozó természetű emberektől mert újra és újra meg fognak kísérteni méghozzá akkor amikor arra a legkevésbbé számítanál.
