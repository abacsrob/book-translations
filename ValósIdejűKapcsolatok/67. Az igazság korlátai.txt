Az igazság korlátai

Csak emlékeztetésképp szólnék, hogy még mielőtt átültetnéd a gyakorlatba is azokat a módzsereket amelyekről szó esik a következő fejezetekben, érdemes tisztában lenned azzal, hogy a mostani kapcsolataid nagy része nem fogja túlélni ezt a fajta őszinteséget és hogy egyedül fogsz maradni egy időre ha ezt a módszert választanád.

Hisz ez a fajta tudás egy olyan fajta gyógyító fénnyel fogja megvilágítani az életedet ami minden más hamis alapokon fekvő vagy pedig egyoldalú kapcsolatot ki fog égetni életedből és erre legjobb mindig előre felkészülni.

Az ebben a könyvben lefektetett elmélet tehát az, hogy környezeted támadni fog azért amiért ki mertél állni az igazságért.

Ha elméletünk helyes, akkor pontosan ez fog történni és az emberek többsége akiket eddig barátaidnak hittél, nyíltan ellened fognak fordulni.

De pontosítom a mondanivalómat.

Ha ez az elmélet - legalább is a saját és még sokezer másik ember tapasztalatai szerint is akik részt vesznek még ebben a filozófiai beszélgetésben - igaz, akkor az igazságért való kiáállásodért jóformán egyedül fogsz maradni vagyis jóformán mindenki ellened fog fordulni.

Acsarkodni fognak rád, egyetlen kézlegyintéssel el leszel intézve, lenézően ki fognak oktatni hogy miért csinálod rosszul, bolondnak fognak tartani, árulónak, szektásnak, hazudozónak fognak nézni - dühös állatnak, paranoiás őrültnek, önzőnek, hálátlannak, agybajosnak, betegesnek - sőt hiszed vagy nem elhízott disznónak fognak nevezni és csúfolni.

Egy soha véget nem érő acsarkodástól és egekig emelkedő sárdobálástól fog visszhangozni az egész életed, legalább is egy jó ideig.

Amikor az emberek sötétségben élnek, a legutolsó morzsáért is képesek kivájni egymás szemét - azonban a fényre rendkívüli érzékenységgel reagálnak - hisz az megvilágítja életük óriási hiányosságait rákényszerítvén őket arra hogy szembenézzenek az igazsággal, ami esetenként rendkívül fájdalmas is tud lenni.

Amikor a sötétségben élő ember megérzi a fény közeledtét szinte ösztönszerűen önvédelmi pozíciót vesz fel azzal, hogy a fény vagyis az igazság forrását támadja. Önuralmukat teljesen feladva, a méltóság illetve az önbecsülés legutolsó morzsáit is levetkőzik önmagukról, csak hogy megvédjék látszatéletüket és azokat a hazugságokat amelyekre felépítették ezt az "életet". Hazudoznak, dühösen követelődznek, megtévesztéssel, megvetéssel, szánakozzással forgatják a vérben úszó szemeiket - mindaddig míg nem jutnak el a kiközösítés megkönnyebbülést hozó végmegoldásáig.

Sarokba szorított patkányokként védekeznek, figyelmen kívül hagyva mindeközben azt, hogy a fenyegetés valójában saját sötét szívükből származik, nem pedig akitől azt ők képzelik.

Valamilyen furcsa véletlen folytán, pontosan mialatt ezeket a sorokat írtam kaptam is egy ehhez hasonló értékelést a podcastomra - az első ilyet hónapok óta:

Haszontalan erkölcsiség (1 csillag az 5-ből)

Daniella

"Ez a csávó nem filozófus hanem inkább egy piti csaló. A filozófiája messziről bűzlik a vallásosságtól. A saját maga által definiált, üres erkölcsiségen kívül nincs különösebb mondanivalója. Mások manipulálásán keresztül kívánja elérni a célját, miközben persze az ő kezei teljesen tiszták maradnak, hisz ő az aki mindent tud, ő az aki megmondja a tutit, mindenkor és mindenkinek. Erkölcsiségének puritánsága nem ismer határokat. Azonban téved. Az ilyen emberekből nincs haszna társadalmunknak."

Be kell hogy valljam, nagyon meggyőzőre sikerült ez az értékelés. Természetesen csak azzal értek égyet, hogy egy "ilyen" fajta társadalomnak nem lehet semmilyen haszna sem belőlem sem pedig a munkásságomból, még szerencse hisz ez a fajta társadalom a hazugságok legnagyobbika amivel a modern ember találkozhat élete folyamán.

* A tények feldolgozása

Természetesen nem mondok semmi újat sem mindezzel a körülötted lévő emberekről, hisz mindezzel te is teljes mértékben tisztában vagy.

Az igazság egy gyönyörű és csodálatosan felszabadító dolog amit az emberek, ha fogságban vagy pedig fenyegettetnek érzik magukat, nagyon is könnyen képesek hazugságokért cserébe feladni.

Ugyanakkor azt is tudjuk hogy a szabadabb politikai rendszerekben élő emberek (ahol pl. nem jár börtönbüntetés a politikai rendszer nyilvános kritizálásáért) ugyanolyan mértékben képesek hinni a kizsákmányoló hazugságokban mint a sokkal diktatórikusabb politikai rendszerek alatt senyvedő emberek.

Vagyis a politikai értelemben, vagyis a tágabb, társadalmi szintű szabadság, nem befolyásolja túlságosan azt, hogy az emberek az igazság vagy pedig a hazugságok oldalán állnak.

Így ahhoz hogy az emberek szörnyű erkölcsi hazugságokat tekintsenek igazságnak nem szükséges a fizikai erőszak illetve a leigázás fenyegetettsége - és valóban az ilyen fenyegetések megléte szinte lehetetlenné tenné ezeket a fajta hazugságokat - ezért kell lennie egy másik tényezőnek ami elősegíti az emberiség kollektív komformitásának a meglétét.

* Bűnöző rabszolgák

A gyilkossági ügyek hivatalos lefolyásának alapvető alapelve az, hogy amikor egy házasságban a férjet vagy a feleséget meggyilkolják akkor a legelső gyanúsított mindig a házastárs.

Vagyis egy bűn nyomozásánál mindig az áldozathoz legközelebb állókkal kell kezdeni az eset feltárását.

Ahhoz hogy fényt deríthessünk a sokak keveseket kiszolgáló szolgaságának a nyitjára, először mindig a szolgákat kell gyanúsítanunk nem pedig az urakat.

Ennek mindnyájan tudatában vagyunk.

Tudatában vagyunk annak hogy az igazság egy igenis lélegzetelállítóan felszabadító dolog - egy olyan trófea amely iránt egész életünkben epekedünk, reménytelenül, gyáván, meghunyászkodva és főleg titokban - és hogy ez azon dolgok közé tartozik amelyért sohasem állhatunk ki nyíltan következmények nélkül.

Azt akarom hogy tudd a félelmeid nem megalapozatlanok.

Mert tényleg nem beszélhetsz az igazságról rabtársaid előtt következmények nélkül.

Mert tisztában vagy azzal, hogy mit fognak veled csinálni ha erre vetemednél.

Tisztában vagy mindezzel azonban arra még mindig képtelen vagy hogy valódi tettekkel ki is kerüld mindezeket, még képtelen vagy a valódi szabadság elnyerésére.

Képtelen vagy tenni a jövőért, de csak pillanatnyilag, ami még megváltozhat :).

És ahhoz hogy kiderüljön, hogy mindez tényleg nem csak a képzeletünk szörnyszüleménye, egyetlen dolgot kell tennünk.

Mindössze egyetlen dolgot.
