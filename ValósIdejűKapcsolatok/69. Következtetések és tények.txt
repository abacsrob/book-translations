Következtetések és tények

Tény az, hogy valamiért feszültnek érzed magadat akkor amikor édesanyáddal kell beszélgetned. A valós idejű kapcsolatok alapelve pedig azt követeli meg tőlünk, hogy a másik iránti pillanatnyi érzéseinkről teljes mértékben őszintén nyilatkozzunk.

Ne ködösítsünk, ne beszéljünk félre, ne mutogassunk, ne próbáljuk személyes felelősségünket a másikra hárítani és ne vonjunk le végső következtetéseket, csakis a pillanatnyi érzéseink alapján. Kizárólag azokra a tényekre hivatkozhatunk, amelyek egyértelműen kifejezik pillanatnyi helyzetünket és állapotunkat.

Egyik tény ezek közül pedig a feszélyezettség érzése - aminek ahogy azt már mondtuk még nem lehetsz biztos a forrásában.

Tehát, mit fogsz mondani édesanyádnak?

Csakis az igazat.

Sem többet, sem pedig kevesebbet.

Valahogy így: "Anya, valahogy nem jól érzem magamat amikor veled kell beszélnem - nem tudom miért és ezzel nem téged akarlak vádolni, azonban ez az érzés már nagyon régóta bennem van és most döntöttem úgy hogy beszélek neked erről, hisz téged érint. Mégegyszer hangsúlyozom, nem okolni akarlak, mert nem tudom pontosan hogy honnan vagy kitől származhat ez az érzés. Csak azt tudom hogy bennem van és hogy szeretnélek megkérni arra, hogy segíts nekem abban hogy a végére járhassak ennek a már nagyon régóta bennem furakodó érzésnek. Amiben biztos vagyok az az, hogy igenis bennem van ez az érzés."

Ez minden amit mondhatsz neki, hisz ez minden amiben ebben a pillanatban biztos lehetsz.

* A félrebeszélés kivédése

Nagy kísértésnek leszel kitéve - és erre édesanyád is biztosan megpróbál majd rájátszani -, hogy édesanyádat hibáztasd mindenért azonban ezzel csak azt fogod elérni, hogy ne kelljen egyikőtöknek sem szembenéznie az igazsággal, amit én félrebeszélésnek nevezek.

Ezzel pedig csupán annyit fogsz tudni elérni hogy mások fejéhez tudod majd vágni oktondi következtetéseidet, amelyeknek nagy valószínűséggel még valóságalapjuk sem lesz.

Ha tehát engedsz a kísértésnek, akkor a következőket fogod mondani: "Anya, olyan feszültnek érzem magamat amikor veled kell beszélnem, azért mert te mindig megkritizálsz!"

Észrevetted a különbséget? Tudatában vagy hogy milyen jelentősége van az érzéseid ilyen fajta kifejezésének?

Első esetben pillanatnyi érzéseidet fejezted ki, olyan őszintén amennyire csak tudtad és ezt a másik fél is teljesn mértékben megértette és átérezte.

A második kifejezési mód azonban egy végkövetkeztetés - ami az "azért" szó használata miatt azonnal szemet is szúr.

Az "azért" szó ebben a szövegkörnyezetben tehát inkább ítéletté változtatja mondanivalódat, nem pedig őszinte vallomássá.

Barátunk is aki a liszaboni kikőtőből szemléli amint a hajó elhagyja a partot és eltűnik a horizonton, őszintén mondhatja: "De hisz a hajó egyre kisebbé és kisebbé válik, olyan mint hogyha elnyelné a látóhatár!" Ez pillanatnyi érzéki tapasztalásának egy őszinte megnyilatkozása - és senki sem vághatja a fejéhez, hogy össze vissza beszél, hisz csak azt mondja ki hangosan amit szemeivel lát.

Azonban abban a pillanatban, ahogy megpróbálná megmagyarázni a történés hátterét, következtetéseket vonna le, amelyek miatt jogosan lehetne kritizálni.

Ha mondjuk a következőket mondaná: "A hajó azért tűnik el lassan a szemeink elől mert összetalálkozott Poszeidónnal a nyílt vizen és az nagyon lassan elnyeli.", az már félrebeszélésnek számítana, hisz erre a magyarázatára nincs semmilyen kézzelfogható bizonyítéka sem.

Tehát, amikor azt mondod édesanyádnak: "Azért érzem magam olyan rosszul mert csak kritizálni tudsz.", kapcsolatotokról egy olyan állítólagos tényt jelentettél ki amire nincs semmilyen bizonyítékod sem.

Az lehet, hogy édesanyád szokott kritizálni - sőt még az is meglehet hogy minden egyes alkalommal támad és kritizál amikor csak alkalma van rá - azonban minderre pillanatnyilag nincs kézzelfogható és megcáfolhatatlan bizonyítékod.

Ez tehát az egyik módja annak, hogy az őszinteségre való akarásod hogyan képes önmagad ellen fordulni és ellened dolgozni.

Ha tehát ezt mondtad édesanyádnak, akkor mégis mit gondolsz, erre a támadásra ő hogyan fog reagálni?

Nagyon is jól tudod, hogy hogyan.

Ezt fogja mondani: "Én kritizálni? De hisz én is csak őszinte vagyok veled se több se kevesebb!"

És ezzel kezdetét is veheti az a szellemi torna amelyben azért versenyeztek mindketten, hogy ki tud jobb érvet mondani amellett, hogy valójában miért is a másik felelős mindenért. A végtelenségig.

Ezen a ponton pedig már megállapítható, hogy a kezdeti beszélgetés egymás pocskondiázásává illetve a felelőség egymásra hárításává fajult. Az igazság pedig ilyenkor már hiába várja, hogy valaki felhozza, mert erre már rég késő.

Nos, remélem legalább minimálisan sikerült meggyőznöm arról, hogy ilyen helyzetekben a következtetések levonása egyenértékű a problémák elhárításával és ezért nevezem én ezt a helyzetet félrebeszélésnek, hisz ezzel csak azt érhetjük el, hogy ide-oda adogatjuk a felelősséget, mint egy teniszlabdát egy teniszmérkőzésen, amit persze senki sem lesz hajlandó magára vállalni ezért a leglényegesebb dolgok ilyenkor sohasem hangozhatnak el csakis lényegtelen semmiségek amelyekért azonban vérre menő és mégis teljesen értelmetlen verbális küzdelmet fognak vívni a felek egymással.

Ezekről a semmiségekről pedig örök időkig vitatkozhattok, ezek mind mesék maradnak, hisz a lényeg úgy is az, hogy az igazságról nem esett egyetlen szó sem.

Amikor tehát megvádolod édesanyádat, hogy túl szigorú hozzád, mert hidd el hogy ezt ő mindenképpen egy fajta lelki támadásként fogja értelmezni, ő el fogja kezdeni sorolni hogy nincs igazad és azt hogy miért nincs igazad - hisz ő csak a te érdekeiddel törődik, hisz te voltál az aki eredetileg szívtelen és nemtörődöm volt vele, hisz ő ILYET sohasem mondott semmilyen körülmények között sem biztosan, hisz csak félreérthetted azt amit ő mondott, hisz te mindig olyan kis érzékeny lelkű voltál és ezt sajnos felnőtt korodra sem sikerült kinőnöd, hisz csak azért mondhatsz ilyeneket neki, mert biztosan elfáradtál a munkahelyen, hisz ő mindig mindent megtett érted te pedig ezt hálátlansággal hálálod meg neki, hisz anyának lenni nem könnyű dolog, főleg ha rólad van szó, hisz ő sohasem értette ezt a fiatalabb generációt, hogy miért viselkednek úgy ahogy viselkednek, hisz te nem is vagy szülő és honnan is tudhatnád hogy milyen felelősség hárul egy szülő nyakába - és még sorolhatnánk, ahogyan azt már mondtuk a végtelenségig.

Körbe, és körbe és megint csak körbe.

Ez az óriási, gyötrelmes, kibogozhatatlan, megdöbbentően frusztráló és mégis teljesen semmitmondó gordiuszi csomó olyan súlykként fog nehezedni a válladra, hogy ott és akkor nem lesz időd sem pedig türelmed sort keríteni az igazság kibogozására.

Vajon hányszor folytattál már ilyen beszélgetéseket hozzád közel álló emberekkel? Egy barátnővel, a fiúddal, egy testvéreddel, egy barátoddal vagy akár az édesanyáddal?

Amikor az ezek a helyzetek által kibuggyanó negatív érzések elárasztanak bennünket, óriási lesz a kísértés arra, hogy ne hagyjuk magunkat és hogy visszavágjunkmi is, vagyis hogy a felelősséget áthárítsuk a másikra, azáltal, hogy az ő tetteiket okoljuk a negatív érzéseink meglétéért.

Azonban az ilyen fajta beszélgetések csakis a biztos csődhöz vezethetnek.
