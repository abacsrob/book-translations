Kötődés

Ahhoz hogy kötődni tudjunk valakihez - vagyis hogy valakihez lelkileg közel kerüljünk - arra van szükség, hogy mindkettőnk szabadon tudjon beszélni a másik előtt, hogy kölcsönösen meg tudjuk egymást hallgatni és hogy mindig törekedjünk egymás megértésére.

Vagyis az emberi kapcsolatok minőségét alapvetően a reciprocitás határozza meg.

Az világos, hogy nem lehet közöttünk semmiféle kapcsolat sem ha egyikünk megtiltaná a másiknak azt, hogy elmondja véleményét a másik viselkedésével kapcsolatban. Ha nem nézhetnél furán, nem nyithatnád ki a szád és nem mondhatnál semmit sem amikor hallanál tőlem valami óriási hülyeséget, akkor egyértelmű hogy kettőnk között lehetetlenség bármilyen őszinte emberi kapcsolat kialakulása.

Ugyanakkor egy közeli emberi kapcsolat mindkét féltől megköveteli még a másik gondolatainak, érzéseinek és véleményének a tiszteletben tartását is. Nem mondhatom azt, hogy mi közel állunk egymáshoz, miközben mindenben amit mondasz csak a rosszat keresem.

Ugyanakkor a közelség azt is megköveteli hogy képesek legyünk az egymás iránti objektivitásra. Ha mutatsz nekem egy festményt amit te festettél, én pedig csakis azért mondom hogy szörnyű, mert írigy vagyok a festői képességedre, akkor ez az én részemről egyáltalán nem nevezhető objektív hozzáállásnak. Ez ugyanúgy érvényes akkor is amikor azt mondom, hogy a festmény gyönyörű csak ezúttal azért mert nem akarnám megbántani az érzéseidet a képed szapulásával. Egyszóval az őszinteségen van a legnagyobb hangsúly.

És ez az objektivitásra való készség nem csak tárgyakra és fizikai dolgokra vonatkozik.

Ha mérges vagyok rád és te ezt észreveszed majd rákérdezel én viszont kitérek a kérdés elől azzal hogy: "Nem, jól vagyok." akkor nem voltam veled objektív és fer. Azt várni egy ilyen kapcsolattól hogy virágozzon olyan lenne mintha azt várnánk az orvostól, hogy meggyógyítsa a lábunkat, miközben mi azt mondtuk neki, hogy a kezünk fáj.

Ezért ha azt állítjuk hogy közöttünk egy igen közeli kapcsolat van, akkor képesnek kell lennünk az objektív és őszinte egymás közötti kommunikációra. Nem állhatunk egymáshoz közel, ha állandóan csak hazudozunk egymásnak, vagy ha tettetjük magunkat a másik előtt. Az igazi emberi közelség tehát mindenféle manipulációt és félrebeszélést kizár.

* Lelki közelség és értékek

Ugyanakkor a közelség azt is kizárja hogy egy harmadik fél határozza meg kapcsolatunk értékeit.

Ha csak azért ismerkedem veled mert "jót mutatsz", akkor az azt is jelenti hogy nőként és emberként nem tudlak értékelni és inkább csak azért randizgatok veled mert azt hiszem hogy mások is "szépnek" találnak. Ha egy nő azért megy hozzá egy férfihoz mert az egy jól fizetett orvos akkor érthető hogy főleg a presztízs miatt döntött a házasság mellett és hogy ilyenkor a férfiban magában nem lát olyan értéket amit valóban értékelni is tudna.

Egy színész aki azért keresi egy producer barátságát, hogy előrébb jusson karrierjéb, nem állíthatja tehát azt hogy ő és a kérdéses producer közel állnak egymáshoz, hisz a színész csak kihasználja a producert és annak kapcsolatait hogy elérhesse célját. Persze ez nem mindig kell hogy rosszat jelentsen - én is kihasználom az üzletárúst, hogy ételhez jussak, és viszont ő is kihasznál engem arra hogy pénzhez jusson, az egyedüli különbség itt az, hogy egyikünk sem él annak az illúziójában hogy bármilyen szinten "közel" állnánk egymáshoz.

* Reciprocitás

Reciprocitás nélkül a kapcsolat kiüresedik és nem fog jelenteni semmit sem - káprázattá alacsonyodik amiben semmi és senki sem az aminek látszik.

Egy hasbeszélőre, ha azt állítaná, hogy ő és a babája közel állnak egymáshoz, úgy néznénk mint aki megbolondult, hisz a baba csak egy tehetetlen, élettelen tárgy amely nem képes semmiféle reciprocitásra sem.

Ugyanakkor, ha a kapcsolatban lévő reciprocitást mindig egy harmadik félnek kell jóvá hagynia, akkor egyértelmű hogy nem beszélhetünk közvetlen és kölcsönös reciprocitásról.

Ha egy nő azért randizik egy férfival mert "annyira édi, legyenek csak a barátnőim írigyek rá." akkor is egyértelmű hogy a nőnek elsődlegesen nem a férfival van kapcsolata hanem a "barátnőivel". A férfi csak egy eszköz amellyel iríggyé tudja tenni barátnőit. Ezért az elsődleges resiprocitás nem a férfi és közte hanem barátnői és közte van.

Hasonlóképpen, ha egy férfi azért találkozgat egy nővel mert fél az egyedülléttől, akkor nem a nővel való pozitív kapcsolat az elsődleges számára, hanem inkább az egyedüllét miatti félelmével való negatív kapcsolata az ami a legfontosabb a férfi számára. A nő pedig megint csak egy eszköz amelyet arra használ hogy elmeneküljön az egyedülléttől való félelme vagyis önbizalomhiánya elől. A férfi ugyanabból az indíttatásból cselekszik mint az a bankrabló aki túszt ejt csak azért hogy biztonságosan elmenekülhessen a rendőrök elől.
