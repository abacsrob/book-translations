Vallásos valóság

A valóság vallásos megközelítésénél, a pap előfeltételezi a jövőt - "azért hogy legyen terméstek imádnotok kell Istent" - majd ha a jóslata nem válik be akkor a hitetlen "bűnösöket" okolja azért. Ilyen módon a pap ezen vádjának tagadása - ami ugyanakkor egyet jelentene a pap személyes felelőségrevonásával - lehetetlenné válik a közember számára.

Ugyanezt a már jól kikövezett utat követik személyes emberi kapcsolataink is, az esetek többségében.

Csak úgy megyünk bele kapcsolatokba, ha azoknak képzeletünk fényes jövőt jósol. Kérdezem én, hogy a mazohistán kívül, ki lenne az az épeszű férfi aki folytatná az ismerkedést azzal a nővel akiről meggyőződése hogy legfeljebb fél éven belül szakítást fog kezdeményezni? Vagy elvennéd-e azt a nőt, sőt gyermekeket is nemzenél-e neki, ha biztos lennél abban hogy rövid időn belül elválást fog kérvényezni, ami természetesen azt is magával vonja, hogy a nő meg fog fosztani gyermekeidtől de vagyonod nagy részétől is.

Természetesen nem.

Elképzeljük a kapcsolat jövőjét - és amikor ezek az elképzelések füstbe mennek, "bűnösöket" gyártunk amiért nem úgy történtek a dolgok ahogyan mi azt elképzeltük.

Szép reményekkel és légbőlkapott elvárásokkal vágunk bele kapcsolatainkba és amikor kiderül, hogy az mégsem képes megfelelni elvárásainknak, elképzelt történetekkel próbáljuk bemagyarázni saját magunknak ennek okait, hisz így elkerülhetjük azt hogy szembenézzünk a valódi okokkal, amelyek a legnagyobb valószínűséggel csakis önmagunkat érintik nem pedig valaki mást önmagunkon kívül.

És habár a középkori papokhoz képest talán tényleg kifinomultabbá váltak ezen bemagyarázási módszereink, azonban ez nem több felszíni javulásnál, hiszen látszólagosan tisztán látó megállapításokon kívül, amelyek egyébként a legtöbb esetben inkább hárítják a személyes felelősségünket, nem tudunk mást felhozni kapcsolataink megfeneklésének okaira, amelyek valójában ugyanazok a régi bevált mesék csak modern pszihológiai köntösbe öltöztetve.

Példának okáért, ha a házasságom csődbe megy azért mert túl sokat dolgoztam, feleségem és gyerekeimet pedig még mellőztem is emiatt, lehet hogy beismerem munkaalkoholizmusomat - de ezzel akkor egyéb önsajnálkozást erősítő és a személyes felelőséget elhárító érvek is be fognak csúszni magyarázkodásomba.

"A feleségem azért hagyott el mert a szombatok nagy részét is munkával töltöttem, sőt hetente 2 de akár 3 napot is úton töltöttem, a munkám miatt. Mindenféleképpen több időt kellett volna szentelnem a családom számára, azonban abban hogy a feleségem ragaszkodott a Francia riviérán eltöltött lukszusszabadságokhoz, illetve hogy a gyerekek "mindenképp" rászorultak a borsos árú síedzésekre, nem beszélvén a feleségem agyagozásmániája miatt kötelezően megépített kiégető kemencéjéről a pincében, amiért ugyancsak horribilis összeget kellett fizetnünk, méghozzá az én keresetemből. Sokkal előbb megálljt kellett volna parancsolnom a nejem ezen kívánságainak, hisz pont ezek miatt töltöttem olyan sok időt a munkahelyemen, távol a feleségemtől és gyermekeimtől."

Az ilyen fajta csűrt-csavart magyarázkodásban, kimondatlanul az is benne van, hogy "a feleségem egy materialista , kielégíthetetlen hárpia aki semmivel sem elégszik meg. Sőt övé a felelőség nagyobb része, én mindennek csak az áldozata voltam. Ő volt az aki a kettőnk közül mindent akart egyszerre a nagy és szép házat, a gazdagságot, barátaink elismerését ugyanakkor azt is hogy otthon is legyek és vele és a gyerekekkel is törődjek!"

Gyakran hallhatunk hasonló panaszokat a házas élettel kapcsolatban is. Pl. ezt mondhatja a férj: "Nem csalhatom meg a feleségemet, hisz ő a feleségem - azonban ő számos alkalommal megtagadja azt hogy szeretkezzen velem, így ebből a szempontból teljesen sarokba vagyok szorítva. Ő határozza meg hogy hozzáérhetek-e vagy sem és ezen előjogát nem is szégyenli fitogtatni, sőt - azonban nekem hiányzik a testi közelség amit ha házon kívül próbálnák meg kielégíteni, azért én egyedül lennék a felelős ő pedig nem tehetne semmiről."

Vagy a tipikus feleség a következővel kontrázhatna: "Ha rákérdezek azt bizonygatja hogy ő tényleg segíteni szeretne a ház körül, azonban ennek mindig az a vége, hogy nekem kell rohangálnom, a gyerekek és a munkahelyem mellett, azért hogy helyrehozzam azt amit ez az ő állítólagos segítsége oldott volna meg!"

Vagy: "Mindig arra panaszkodik hogy túl sokat nyaggatom, de ha csak egyszer meghallgatna amikor elmondom neki a mondanivalómat akkor most nem tartanánk itt! Nem hiszem hogy nagy kérés az, hogy időben vigye ki azt a fránya szemetet az idejébe úgyis belefér, dehát mivel sohasem úgy csinálja ahogy kérem tőle, ezért ő az személyesen aki kényszerít arrra, hogy ismételjem magamat és hogy állandóan unalmaskodjak."

Vagy: "Azt hiszi, hogy a szexxel intimmé válhat a kapcsolatunk, azonban én hiába válaszolom neki erre, hogy én csak úgy vagyok képes az igazi odaadó szexre ha már eleve intim a kapcsolatunk. Ez csak még jobban feldühíti - és mindennek ellenére továbbra is szexet akar, mindegy mit mondok neki."

* Helyezkedés

Ahogyan a fentiekből is láthatjuk, a kapcsolatokban felmerülő konfliktusok legtöbbször felelősséghárítási játékká degradálódnak, amelyben a felek úgy próbálnak "helyezkedni", hogy mindig a másik félre háruljon a felelősség döntő többsége.

Vajon hányszor hallotuk a következő panaszt egy éppen kapcsolatban lévő nőtől vagy férfitól: "Ha a barátom/barátnőm/partnerem/élettársam a helyes dolgot cselekedné, biztosan hogy nem tartanánk itt ahol épp most tartunk."

Ez egy rendkívül vad beképzelés, függetlenül hogy melyik féltől származzék - arról nem is beszélve hogy rendkívül bénító tud lenni a másik fél számára.

Amikor a dolgok nem úgy alakulnak ahogy elvártuk volna, rendkívül erős a késztetés arra hogy bárkit vagy bármi mást okoljunk önmagunkon kívül legyen az a másik fél, bármilyen külső körülmények, a sors vagy Isten is akár.

A felelősség vállalása rendkívül nehéz és fájdalmas is lehet néha ezért ez a fajta belső bemagyarázás pillanatnyi fájdalomcsillapítóként hathat, amelyre nagyon könnyű rászokni. Az pedig, hogy mindig másokat okolunk saját életünk szerencsétlenségéért, egy rendkívüli lelki fájdalomcsillapítóként hathat ami még ha pillanatokra is de megszabadít minket annak a fájdalmától hogy szembenézzünk saját hibáinkkal és esendőségünkel - aminek természetesen az az ára, hogy sokszor kerülünk lelkileg káros, nehéz néha pedig kifejezetten veszélyes helyzetekbe.
