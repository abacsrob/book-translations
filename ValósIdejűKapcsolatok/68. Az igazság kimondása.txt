Az igazság kimondása

Igen tényleg csak ennyire egyszerű.

Ennyire egyszerű és ugyancsak ennyire nehéz is egyidőben.

Ha pedig mindezek után is csupán csak annyiról sikerült meggyőznöm, hogy orbitális sületlenségeket beszélek vagy hogy óriási túlzásokba estem vagy akár hogy mindezzel csupáncsak önző céljaimat próbálom igazolni önmagam és a világ előtt, nos. Ha ezt hiszed, hát hidd ezt, hisz jogodban áll, én viszont csakis emiatt nem fogok eltántorodni mindettől.

Én, személyesen meg vagyok győződve arról, hogy a meglátásom teljes mértékben jogos és hogy nem tévedek akkor amikor azt állítom, hogy mindez valóban a valóságra alapszik.

A szkepticizmus önmagában véve teljes mértékben helyén való, hisz a szkepticizmus nem más mint a logikus gondolkodás és a tapasztalatiság ötvözése amit végül minden racionálisan gondolkodó egyénnek el kell fogadnia.

A jó hír pedig az, hogy ahogyan a logikus gondolkodás, ugyanúgy a tapasztalatiság bizonyító ereje is már ebben a pillanatban a rendelkezésünkre állnak, annak érdekében hogy fényt deríthessünk az igazságra.

A logikus gondolkodás hátteréről sokat beszélek az előző két könyvemben illetve eddigi podcastjaim is hasznos információmorzsákat tartalmaznak minderről.

Ami pedig a tapasztalatiságot illeti, nos ezzel kapcsolatban vagyunk a könnyebb helyzetben.

Mindehhez nem szükséges sem számtalan érdektelennek tűnő könyv átnyálazása sem pedig fontoskodó podcastok végighallgatása. Sőt mi több, arabul sem kell megtanulnod, a zsonglőrködést is mellőzheted sőt még az egykerekű biciklit is a sarokba vághatod illetve a légzőkészülék nélküli mélybúvárkodást is feladhatod.

Nem kell mást tenned, azon kívül hogy kinyitod a szád és figyelmesen kíséred környezeted reakcióit.

* Következetes őszinteség

Ha valóban ennyire rossz érzéssel tölt el az amikor megpillantod édesanyád nevét a csörgő telefonodon, talán azt kellene csinálnod hogy miután felvetted a hívást azon nyomban vele is közlöd megvilágosodásodat vagyis hogy rájöttél arra hogy mindketten szolgák vagytok akiket ezen szolgaságuk tart vissza a boldog élet lehetőségétől, valamint nem fogod vissza magadat abból a szempontból sem, hogy személyesen őt tartod a fő felelősnek abban, hogy mennyire szerencsétlenné vált az életed.

Egyrészt ez nem lenne túl bölcs a részedről, másrészt pedig ezen kijelentésed vagyis pontosabban inkább kirohanásod egyáltalán nem lehetne őszinte sem, semmilyen szempontból sem.

Az igazság az, hogy ebben a pillanatban még nem lehetsz teljesen biztos abban, hogy mindezek a teóriák a te életedben is igaznak mondhatóak.

Hisz ha azt kérném tőled hogy vakon higgy el mindent amit tőlem hallasz ezzel kapcsolatban, nos beláthatod te is, hogy ez egy rendkívül rossz ötlet lenne.

Az igazság inkább az, hogy ebben a szent pillanatban még nem lehetsz tisztában azzal, hogy pontosan miért érzed magad rosszul akkor ha édesanyáddal kell beszélned és azt sem tudod még pontosan hogy miért nem lehetsz teljesen őszinte édesanyáddal.

Az előzőekben már beszéltem egy XV.sz.-i egyénről, aki figyeli amint a távolodó hajót lassacskán elnyeli a végtelennek tűnő ócean horizontja. Ezen szubjektív  megfigyelésen kívül más nem áll rendelkezésére arra hogy megmagyarázhassa a történést - hisz még nem ismeri a történés mögött álló elméleteket és ezeknek a magyarázatait, jóformán még azzal sincs tisztában hogy egyáltalán létezhetnek ilyen elméletek.

Ha ez az ember akkor és ott hirtelen elkezdené kiabálni azt hogy hát a Föld az valójában kerek és hogy az valójában a Nap körül forog kb. 30 km/h órás sebességgel és még hogy ezzel egyidőben még a világűrben is kb. 900 km/másodperces sebességgel száguld a legközelebbi mindent bekebelező fekete lyuk felé - nos, mindezzel csupán egyetlen dologról lenne képes meggyőzni a körülötte tartózkodókat, ami nem más mint saját pillanatnyi őrültsége illetve félkegyelműsége. És igazuk is lenne aki ezt gondolná róla, hisz bizonyítékok híján ezek az állítások és kinyilatkozások vajmi kevés racionalitással rendelkeznek.

A te esetedben is csupáncsak az a tény áll a rendelkezésedre miszerint rossz érzéssel tölt el minden olyan pillanat amikor tudod hogy édesanyáddal kell beszélned.

Azonban azzal még nem vagy tisztában hogy pontosan honnan is származik ez a rettentően lehúzó és bénító érzés.

Én már megpróbáltam erre egy konkrét magyarázattal szolgálni az eddigiek során - vagyis hogy mi áll ezen érzéseid mögött és hogy mi fog történni akkor ha ki mernéd mondani az igazságot édesanyád előtt.

Azonban mindez továbbra is csupán csak egy elmélet a sok közül.

Egy elmélet ami azonban valamilyen szinten megnyugtat, mert képes enyhíteni a körülményeid okozta szorongásaidat is.

Azonban ha ez az elmélet valóban igaz, akkor valóban okod van a hallgatásra, a meghunyászkodásra és a behódolásra és arra hogy ne légy totálisan őszinte sem a környezeteddel sem pedig önmagaddal mindezzel kapcsolatban.

Jóformán bújkálnod és rejtőzködnöd kell ezen érzés és az azt kiváltó okok elől, azonban ahogy azt már mondtam ezidáig mindez tényleg csak elmélet volt. Így hát eljött az ideje annak hogy te személyesen teszteld le ezen elmélet helyénvalóságát.

Vagyis eljött az ideje annak hogy megfogd a telefonod és hogy te magad hívd fel édesanyádat, itt és most.

Meséld el neki, hogy valamiért valamilyen nyugtalanító és kivédhetetlen szorongást érzel mindig amikor vele kell beszélgetned és hogy erről szeretnél vele elbeszélgetni.

Rémísztőnek tűnik, nemde?

Azért mert pontosan ilyennek is kell lennie.

Most pedig érezd át ezt az érzést teljes valóddal, próbáld meg totálisan átélni a fájdalmat amit ez az érzés okoz benned!

Mert gondolom azzal tisztában vagy, hogy ha ezt nem teszed meg minél előbb akkor egész életedben kételkedni fogsz nem csak édesanyáddal való kapcsolatodban hanem jóformán minden emberi kapcsolatod hitelességében is egyaránt.

Ezért hát ha valóban az igazságot keresed - ahogyan a legtöbb ember is - meg kell tudnod hogy a mostani emberi kapcsolataid mit tudnak elviselni és mit nem.

És mivel a valódi szeretetnek, az emberi közelségnek, a következetességnek valamint a valódi bizalomnak és hűségnek is egyaránt előfeltétele az igazság, hát nem vagy kíváncsi hogy mely emberi kapcsolataid képesek mindezeket valóban nyújtani számodra?

A kérdés csak az, hogy ha a jelenlegi emberi kapcsolataid nem adják meg azt amire vágysz és csak az idődet rabolják, képes vagy-e mindezen változtatni, itt és most?

Mert most itt a lehetőséged.

Vagyis, nem kell többet tenned annál minthogy őszintén beszélsz édesanyáddal az érzéseidről.

Amikor tehát beszélsz majd vele - és főleg ha ezt legelső alkalommal teszed - tudnod kell, hogy nem fogsz tudni majd holtbiztos következtetéseket mondani neki. Akárhogy is reagáljon, legyen az védekezés vagy pedig ellentámadás akár, nem leszel képes biztos következtetéseket levonni pillanatnyi érzéseid alapján. Ezért a te részedről teljes mértékben alaptalan és jogtalan lenne bármiféle vádaskodás az irányába, hisz végleges következtetések hiányában csak a pillanatnyi lelkiállapotod által szolgáltatott tények fognak a rendelkezésedre állni.
