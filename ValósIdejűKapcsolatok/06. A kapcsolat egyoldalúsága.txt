A kapcsolat egyoldalúsága

Vajon miért van az hogy ezek a konfliktusok újra és újra felbukkannak életünkben?

Életünk központi tragédiája mindenképp oda vezethető vissza, hogy csakis olyan személyes kapcsolatokat tapasztalunk illetve élünk át gyermekkorunktól egészen felnőttkorunkig amelyek többnyire majdnem teljes mértékben egyoldalúak. Ha szüleink mérgesek ránk, akkor büntetés vár ránk. Ha a tanárunk szerint rosszul teljesítünk, akkor az sem maradthat következmények nélkül. Ha tehát valaki akar valami fontosat, akkor az kizárólag csakis úgy valósulhat meg ha valaki ennek érdekében felad valamit ami viszont az ő számára fontos. Vagyis ha valaki nyer akkor valaki másnak viszont vesztenie kell. Az egyoldalúság is pontosan ebből adódik, vagyis hogy mindig csak ez egyik oldal nyerhet.

A legtöbb romantikus kapcsolatban élő pár is nagyrészt ezt a viselkedést követi amikor el szeretne érni valamit. Vagy passzív agresszivitással vagy pedig nyílt aggresszivitással (az előbbit a nők míg az utóbbit inkább a férfiak preferálják) próbálnak hatni párjukra, hogy megkapják azt amit akarnak, szemet hunyva az felett, hogy ennek milyen negatív következményei is lennének párjuk szempontjából.

A férfi azt mondja: "Ha nem kapom meg amit akarok, akkor begurulok."

A nő viszont ezzel kontrázik: "Ha viszont én nem kapom meg amit akarok, akkor szomorú leszek és akkor mindenki szomorú lesz aki csak körülöttem van."

Ezek a viselkedési mintázatok egy alapvetően önző hozzáállást tükröznek elkövetőjük részéről. A kölcsönösen pozitív kimenetel lehetősége pedig még csak fel sem merül a felekben, hisz arról mindkét fél azt hiszi, hogy egyenest lehetetlenség.

Vegyünk egy konkrét példát.

Míg a feleségem Christina nagyon kedveli a "Sztárokkal táncolva" című televíziós műsort, addig én ugyanezt a műsort a reklámok és a hirdetések áradata miatt nem igazán tudom őszinte mosollyal végigülni. Valamelyik este is, elterveztem, hogy majd Christina-val közösen megnézünk egy dvd-t. Csak arra nem számítottam, hogy pont aznap este lesz a Sztárokkal táncolva következő része, sőt Christina már ott ült a TV előtt és türelmetlenül várta hogy elkezdődjön a műsor.

Ezen a ponton már pedig, hiába is toporogtam türelmetlenül Christina előtt a dvd-vel a kezemben, neki már a táncos műsör jelentette az est fénypontját és inkább azt szerette volna megnézni.

Számos pár tekintene erre a helyzetre is úgy, mint olyanra amelyből csakis az egyik fél kerülhet ki győztesként - vagy Christina megnézheti a műsört nekem pedig végig kell szenvednem a sok reklámot, vagy pedig inkább megnézzük a dvd-t, amikor is viszont Christina-nak kell lemaradnia a kérdéses műsorról. Persze lehetne félmegoldásokat is találni, pl. hogy Christina felveszi videóra a műsort és később nézi meg, de ha őszinték vagyunk ez továbbra sem lenne mindkét fél számára teljesen elfogadható.

A megoldás, nagyon egyszerű volt a számomra. Leültem és boldogan néztem végig a műsort Christina mellett.

És hogy ez mégis hogyan lehetséges? Hisz pont az előbb jelentettem ki ennek ellenkezőjét.

Nos, nagyon tudom élvezni azt, ha a feleségem valamiben igazán örömét leli. (Kivéve a cipővásárlást természetesen - hisz mégis csak férfi vagyok!)

Egyszerűen, ha a feleségem jól érzi magát akkor abban örömömet tudom lelni. Christina arcmimikája miközben őszintén mosolyog és nevet számomra nem csak vonzó hanem néha nagyon szórakoztatóvá is tud válni. Miközben tehát Christina-t a műsor szórakoztatja addig engem Christina és meggyőződésem, hogy egy romantikus kapcsolatban nagyon fontos az, hogy a felek örömüket leljék abban ha a másik fél jól érzi magát. Persze mindezek mellett, azért maximálisan annak örültem volna, ha inkább a dvd-t nézzük meg, de Christina reakcióinak és vidámságának a megléte amit a táncos műsorral kapcsolatban mutatott, számomra elég volt hogy jól érezzem magam.

Ha az egyik fél tehát nem tud örülni annak amikor a másik fél jól érzi magát, akkor nem igazán lehetséges az, hogy a kapcsolat teljes mértékben kölcsönössé válhasson és ilyenkor valakinek mindig nyernie kell, valakinek pedig mindig vesztenie.

Minden pár szempontjából tehát rendkívül fontos az, hogy eme "kölcsönös áldozat" értelmén és értelmezésén folyamatosan dolgozzon a saját kapcsolatán belül. Én, személy szerint azt akarom hogy Christina igazán boldog legyen a házastársi kapcsolatunkban ebből pedig az is következik, hogy ha ő nem boldog és elégedett akkor én sem lehetek az. És természetesen ennek fordítva, vagyis Christina szempontjából is igaznak kell lennie, ha azt akarjuk, hogy a kapcsolatunk kölcsönössége teljes mértékben őszinte legyen. Ha minden alkalommal megkapnám amit akarok, függetlenül attól hogy Christina mit akar, ami fordított helyzetben is ugyanígy érvényes - legalább is az Egyetemesen ajánlott viselkedési minták alapján - akkor lehetetlenné válna hogy ez a harmónia folyamatosan fennállhasson a kapcsolatunkban.
