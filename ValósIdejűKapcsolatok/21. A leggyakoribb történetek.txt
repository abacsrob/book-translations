A leggyakoribb történetek

Ezeket a kitalált történeteket mindkét fél örömest használja, abból a célból, hogy a másik félre háríthassa saját felelősségét. A "mindig" és a "soha" olyan szavak amelyek majdnem mindig szerepelnek ezekben a történetekben.

A férj például megvádolhatja a feleségét: "Sohasem állsz mellettem!"

Amire a feleség: "Te pedig mindig ezt vágod a fejemhez!"

A gyakrabban előforduló ilyen történetek lehetnek:

- Mindig mindent nekem kell elintéznem ebben a házban

- Sohasem vállalod a felelősséget, azért ha valamit rosszul csinálsz

- Sohasem hallgatsz meg

- Ha nem nekem kellene mondani akkor sohasem csinálnád meg

- Olyan tunya vagy

- Sohasem kezdeményezel

- A leglustábbnál is lustább vagy

- Önző vagy

- Olyan mintha azt a számítógépet vetted volna feleségül nem pedig engem (elnézést, de épp futott a hangfelismerő alkalmazásom amikor a feleségem rámnyitotta az ajtót...)

* Nem állsz mellettem

Vizsgáljuk akkor meg a fenti vádat és nézzük meg hogy miért csak kitalált történet a vádló részéről.

Először is ez a vád, miszerint sohasem állsz mellettem, egy teljesen abszolút vád. Vagyis vagy igaz vagy pedig hamis. Másszóval, ha bármi negatívat mondok rólad - főleg ha ezt abszolút módon teszem, mint a fenti példában is tettem - akkor vagy igazat mondok és tényleg igaz, hogy sohasem támogatsz, vagy pedig hazudok azért hogy bánthassalak (Erről többet "Az igazságról: Az illúziók rabságában" című könyvemben)

Ha igaz, miszerint sohasem állsz mellettem, akkor az vagy azért van mert képtelen vagy azt megtenni, vagy pedig megvan benned a képesség csak éppen az én esetemben azt nem használod akár tudatosan akár tudattalanul.

Abban az esetben ha tényleg képtelen vagy bármilyen támogatást nyújtani felém, akkor viszont az ezen hiányosságos miatti kritizálás értelmét veszti, hisz ez olyan lenne mint egy kéz nélküli ember szidása amiért nem tud baseball-ozni, vagy pedig egy görögül nem beszélő egyén kritizálása amiért nem beszél görögül.

Ebből adódóan pedig, jogosan kritizálni csak úgy tudunk bárkit is ha az a valaki valóban rendelkezik azzal a képességgel, amivel változtatni tud hozzáállásán illetve viselkedésén. Ezért is van az hogy a lelkileg visszamaradottakat nem hívjuk hülyének, a szülő nőt lustának, a Tourette szindrómás egyént pedig gorombának.

Ha tehát nem lehetséges a kérdéses viselkedés megváltoztatása, akkor annak kritizálása szóbeli bántalmazásnak számít.

* Tegyük fel hogy megvan rá a képességed...

Ha feltételezzük, hogy képes vagy mások támogatására én viszont közlöm veled, hogy engem bizony sohasem támogatsz, akkor vagy az áll fenn hogy vagy szeretnél támogatni, viszont valamiért úgy döntesz hogy ezt mégsem fogod megtenni vagy pedig egyáltalán nincs is szándékodban támogatni engem.

Ha tisztában vagy azzal, hogy mások támogatása mit is takar pontosan, azonban nem áll szándékodban hogy ezt velem is megtedd, akkor egyértelmű hogy engem arra nem tartasz érdemesnek. Vagyis, vannak olyan emberek az életdben akiket valóban támogatsz, csak éppen én nem tartozom azok közé. Ez azért lehet mert én rosszabbul viselkedem veled szemben relatív azokhoz az emberekhez képest akiket viszont támogatsz, hisz ha támogatunk valakit az azt is jelenti hogy valamilyen formában törődünk is velük.

Ha valóban a rossz viselkedésem az ami meggátol téged abban hogy támogass, akkor ennek az általam történő támadása, csak még jobban el fog kedvetleníteni téged az én támogatásomtól.

Ilyen értelemben pedig a kritikám teljes mértékben nevetséges hisz az csak még jobban elősegíti azt hogy a jövőben még kevésbbé fogsz támogatni. Ez ahhoz a feleséghez hasonlítható aki tudatosan pénzt ad a férjének fogadásra, majd fogadási függősége miatt veszik össze vele miután az elvesztette ezt a pénzt. Sajnos megtörténhet, ami már magában nevetséges.

Továbbá, valakinek a támogatása azt is feltételezi, hogy hiszel annak a valakinek a jóra és a változásra való képességében és támogatásoddal pontosan ebben akarod őt segíteni. Én viszont, ha pont ennek a hiányáért kritizállak, akkor azt komunikálom feléd hogy elvárom a támogatásodat annak ellenére hogy bennem nincs meg ez a jóra és a változásra való képesség. Ami egy óriási ellentmondás.

Vagyis azt a viselkedést modellezem tetteimmel amelyeknak szavaim azonban ellentmondanak.

Nem is kell csodálkozni ha nem támogatsz, se most sem pedig a jövőben.

Az tehát hogy támogatásod hiányát támadom, ugyanaz mintha én egy krónikus hazudozó lennék miközben téged azért támadnálak mert hazug vagy.

Elég visszataszító egy tulajdonság.

* A tudás hiánya?

Másrészről viszont, ha szándékodban áll támogatni engem, csak nem tudod hogy azt hogyan kellene, akkor nyilvánvaló hogy az ehhez szükséges tudást még nem sajátítottad el.

Gyakrolatilag ebben az esetben az én dolgom az, hogy hozzáférhetővé tegyem számodra ezt a tudást, aminek a segítségével majd támogatni tudsz.

Ha mondjuk kínai vagyok és azt szeretném hogy tudj beszélgetni a szüleimmel, akik nem beszélnek angolul, akkor tiszteletteljesen megkérnélek rá hogy tanulj meg mandarinul beszélni.

Ha ebbe beleegyezel, akkor a következő kihívás az hogy ki fog megtanítani mandarinul.

Ha én foglak tanítani, akkor egyértelmű, hogy én tudok mandarinul. Ha viszont nem tudok mandarinul akkor viszont nagyon lekezelő és fennhéjázó az hogy azért kritizállak mert te nem tudsz mandarinul.

Ugyanakkor gyakorlati szempontból, ebben az esetben én nem tudnálak megtanítani mandarinul.

Ebben az esetben tehát mindkettőnknek meg kellene tanulnia mandarinul.

Ha azonban tudnák mandarinul és felajánlanám neked hogy majd megtanítalak rá, akkor részedről értelme lenne hogy elfogadod ezen ajánlatomat, főleg ha ez mellett még jó tanár is vagyok.

Ha azonban a nyelvleckéim hangos kiabálásból állnának csak - amelyben azért szidlak mert nem tudsz megtanulni mandarinul és amit természetesen te nem értesz - akkor nyilvánvaló hogy valójában nem áll szándékomban megtanítani téged mandarinul.

E helyett inkább, mandarin nyelvtudásomat használom fel arra hogy megszégyenítselek, azáltal hogy kitűzöm eléd a "tanuljunk meg mandarinul" célt, amelyet viszont te képtelen leszel megvalósítani, az én nyelvtanítási hiányosságaim miatt.

Ha, pedig a nyelvtanfolyam valamely pontján netalán még az is kiderülne, hogy a nyelv amelyen tartom az órát egyáltalán nem is a mandarin, akkor ezt a lekezelő és kétszínű viselkedéset te az én részemről biztosan hogy nem értékelnéd, sőt.

Mi az esélye annak hogy ezek a fejlemények után is jó barátodnak illetve jó ismerősödnek tartanál?

Ezek mind a manipulatív viselkedés hátulütői.

* De mégis miért?

De mégis mi hajthatja az ilyen manipulatív és rendellenes emberi kapcsolatokat? Miért támadnák valakit személyes támogatásának hiánya miatt - ami eleve ellentmond bármilyen támogatást bátorító viselkedésnek - amikor megvalósíthatnám azt hogy támogassanak, ha én magam is jobb példát mutatnék vagy esetleg ha más társat választanék magam mellé?

Másszóval ha annyira vágyom arra hogy valaki támogasson, akkor miért nem az ezt elősegítő körülmények előteremtésével próbálom meg ezt elérni, ahelyett hogy céljaimnak direkt ellentmondó feltételeket teremtek magam körül?
