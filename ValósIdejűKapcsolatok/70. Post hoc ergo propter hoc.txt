Post hoc ergo propter hoc

A post hoc ergo propter hoc egy olyan csaló önámítás amely arra alapszik, hogy ha az "A" dolog közvetlenül "B" előtt történt meg, akkor ebből kifolyólag biztosan, hogy "A" okozta "B"-t.

Ha mondjuk feláldozok egy kecskét és közvetlenül ezután elered az eső, eléggé irracionális azt állítani, hogy a kecske leölése miatt eredt el az eső.

Ehhez hasonlóan, ha mondjuk dühös leszek a feleségemre, amiért apróságokért kritizál, nem tudom azon nyomban bebizonyítani sem neki még kevésbbé pedig önmagamnak, hogy közvetlenül a feleségem kommentárja hozott ki a sodromból - amiben biztos lehetek az annyi csupán, hogy miután a feleségem mondott valamit én feldühödtem.

Azonban, a másik vakon okolása egy olyan alapvető emberi jellemhiba amelyet csak nagyon kevesen képesek kordában tartani önmagukban, hisz ez egy sokkal könnyebb választás ha e között és az érzelmeinkről való nyílt és őszinte beszélgetés között kellene választanunk.

Ez a hozzáállás pedig, amikor is mindenért mindig mást okolunk, közeli emberi kapcsolataidban fogja leginkább megéreztetni hatását, amikor is az állandó frusztráltság, a véget nem érő negativitás, a lehengerlő hiábavalóság és a kongó üresség érzései fognak uralkodni kapcsolataidon.

Vajon hányszor érezted már hogy hiábavaló és felesleges szócsépléssé korcsosult egy számodra fontos személyel való beszélgetésed, amelyben az utolsó szó jogáért fejvesztve harcoltok egymással úgy hogy közben mindig egymást okoljátok a kialakult helyzetért? És vajon hányszor történt meg az hogy ezekben a helyzetekben valamelyikőtök, fel merte vállalni a felelősséget?

Olyanok vagyunk mint azok a hívők, akik halott istenek létezéséről vitatkoznak egymással.

Minden ilyen helyzetben nem a másik hanem kizárólag saját magunk alatt vágjuk a fát.

Pedig ettől sokkal többet érdemelnénk.

Feltéve persze hogy ki is érdemeltük azt a sokkal többet.
