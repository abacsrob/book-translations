Szeretet

A szeretet szó jelentése manapság már oly módon el van ferdítve, hogy valódi jelentésének az újra felfedezése szinte lehetetlen küldetésnek tűnik. A szó kölcsönösen mérgező egymásrautaltságtól kezdve egészen a képzelt istenek és országhatárok illetve az ezekhez kapcsolódó tanok vak imádatáig is terjedhet akár.

Azonban, vannak bizonyos dolgok amikben megegyezésre kell jutnunk annak érdekében, hogy tényleg lényegében legyünk képesek javítani emberi kapcsolataink minőségén.

* Szeretet és objektivitás

Először is, a szeretetnek egy olyan lelkiállapotnak kell lennie amely rendelkezik bizonyos objektív, kívülálló számára is egyértelmű tulajdonságokkal. Mert ha ez nem lenne igaz akkor nem lenne értelme sem az emberi kapcsolataink "minőségének" sem pedig ezek "javításának".

Továbbá, ha azt mondjuk valakinek, hogy "szeretlek", azonban ez egy teljesen üres kifejezés marad, abban az esetben ha ezen vallomásunk hátterében csakis belső illetve szubjektív tényezők állnak. Mondhatom azt, hogy "szeretem a jazz-t", mikor a jazz nem egy tudatos és élő lény. Azonban ha ugyanezt egy emberi lény irányába nyilvánítom ki, akkor az egész kiegészül azzal hogy ezen szeretet érzését amit kifejeztem a kérdéses személyel való kölcsönös kapcsolatom élteti. Másszóval a téged szó amelyet odaértünk a szeretlek kifejezéshez egy bizonyos fokú objektivitást is lefed hiszen mint érző és cselekvő emberek egymást a külső empirikus világon keresztül tudjuk csak megtapasztalni.

Ha tehát egy másik ember ráhat belső érzésvilágunkra, akkor annak hátterében mindig egy minimális mértékű objektivitás is kell állnia, sok minden mással párhuzamosan természetesen.

Ugyanakkor, azzal kapcsolatban is megegyezésre kell jutnunk, hogy a szeretet alanya sohasem kizárólag tudatosan választott. Pl. nem tehetjük meg azt, hogy találomra választunk egy nőt és rákényszerítjük magunkat arra hogy szeressük őt. Ennek fordítottjáról nem is beszélve. Másszóval, a szeretetünk mögött álló érzésnek a másik személy tulajdonságaival illetve tetteivel kell kapcsolatban állnia, nem pedig a szeretet akarásával. Azt hiszem teljes bizonyossággal jelenthetem ki azt, hogy ismeretlenek szerelmi vallomása egyikünket sem fogja ösztönözni ugyanezen állítólagos érzés heves viszonzására.

A szeretetet lényegileg tehát, a másik személy ojektívan is megfigyelhető viselkedése kell hogy felkeltse bennünk.

Nem utolsósorban pedig a másik személy tettei által felkeltett érzéseink nem lehetnek teljes mértékben ellentmondásosak sem. Pl. a feleségem nem mondhatja azt, hogy míg engem az őszinteségemért szeret, addig a bátyámat azért mert ő azért néha legaláb szokott füllenteni. És én magam sem szerethetek egy másik személyt a hűségéért, ugyanakkor egy harmadik személyt pedig a hűtlenségéért.

* Szeretet de mihez képest?

A filozófia - és nem utolsó sorba a pszihológia - egyik alapvető kérdése is az hogy: "Mégis mihez képest?" Amikor azt állítom hogy egy kijelentésem "igaz", akkor annak csak úgy van értelme, hogy tudjuk hogy mihez képest igaz - valamilyen valótlanságon vagy ellentmondáson alapuló kijelentéshez illetve állításhoz viszonyítva.

Azt már megállapítottuk, hogy a szeretet kifejezése egy bizonyos személyes preferenciát illetve előnyben részesítést kell hogy kifejezzen. Természetesen, de akkor mégis pontosan mihez képesti előnyben részesítést?

Ha azt állítom, hogy szeretem az őszinteséget, akkor egyértelmű hogy szeretem azt a félrebeszélés és a hazugságokhoz képest. Ha azt állítom, hogy szeretem az erényességet, akkor is magától értetődő hogy szeretem azt, ellentétben a bűnnel és a megalkuvással.

Mivel már eljutottunk odáig, hogy képesek legyünk megállapítani a másik személy tulajdonságait annak megtapasztalásán keresztül, azt a feltételezést is megfogalmazhatjuk miszerint a szeretetünk megtapasztalása főleg a szeretett személy tetteire való reakciónk érzelmi hatásait öleli fel. Ugyanúgy ahogyan a "magas" fogalmának értelmét is egy objektívan megfigyelhető fizikai tulajdonság alkotja - ami ugyebár lemérhető és objektívan igaz - a mi szeretetünk kiindulópontját is egy másik személy objektívan megfigyelhető tulajdonságai (vagyis tettei illetve szavai) alkotják.

Ezáltal a "szeretet"-nek is igaznak kell maradnia egy bizonyos külső illetve objektívan megfigyelhető mércéhez képest is, embertől függetlenül. Ennek a pontos definíciójáról pedig hamarosan részletesebben is fogunk majd beszélni.

* Belső állapot vagy külső tény?

A kérdés pedig ezek után már adott: ehhez a már említett külső illetve objektív mércéhez képest mikor válik a szeretet valóssá?

Hisz a szeretetet sem kizárólag csakis ez a mérce határozza meg, mert ez azt jelentené hogy mindenkinek ugyanazt az egy személyt vagy dolgot kell szeretnie, ami egyenest abszúrd. Ha feltételezzük hogy a szeretetet a magassághoz kell viszonyítanunk, akkor ugyebár mindenkinek a legmagasabb egyént kell szeretnie, ami megint csak nevetséges hisz mindenki a saját ízlésének megfelelő magasságot találja vonzónak egy másik emberben, ha ez egyáltalán közrejátszik számára ebből a szempontból.

Ha azt mondom hogy szeretem a fagyit, akkor egyértelmű hogy más ételekhez képest a fagyit részesítem előnyben, ésazokat a fagyihoz képest kevésbbé kedvelem. Ez mind személyes ízlés kérdése és mondhatjuk hogy kizárólag szubjektív jellegű.

Másrészt viszont, ha azt állítom hogy az egészséges életmódot preferálom, akkor az már nem teljesen szubjektív hisz preferenciám alanyát, vagyis az jó egészséget, valamilyen külső illetve objektív mércével össze tudom hasonlítani és meg tudom állapítani, hogy tényleg egészséges vagyok vagy pedig nem. Ugyanakkor ha azt állítom, hogy preferálom az egészséges életmódot egyidőben a rákkal akkor kijelentésem teljesen ellentmondásossá válik és teljesen értelmét veszti ebből a szempontból.

Ugyanakkor fontos megkülönböztetést tennünk a még elérhető illetve a már elérhetetlen mércék között is. Ha azt állítom hogy preferálom az egészséget de csak akkor ha sohasem fázok meg, ha mindig kialszom magam és ha sosem fáj a fejem még csak egy kicsit sem, világos, hogy az egészség amelyet megcéloztam nem elérhető és ezért az ehhez való ragaszkodásomat mindig egy bizonyos fokú csalódottág fogja jellemezni.

* Örömteli szeretet

Magától értetődő, hogy a szeretetnek egy olyan érzésnek kell lennie amiben őszintén örömünket tudjuk lelni. Ez természetesen nem jelenti azt, hogy sohasem fogunk átélni negatív pillanatokat is - hasonlókép ahogyan a egészség sem zárja ki azt, hogy néha azért meg fogunk betegedni - azonban mégis a szeretetnek túlnyomórészt pozitív tapasztalatnak kell maradnia ahhoz, hogy szeretetnek nevezhessük azt.

Más szóval, a "szeretet"-ben a pozitívumoknak kell uralkodniuk a negatívumok felett, ugyanúgy ahogyan az egészségben is a jó közérzet, a helyes táplálkozás illetve a rendszeres edzés azok amik túltesznek a betegség és a letargia pillanatain.

Egy jó megközelítés az, ha mondjuk a kapcsolat 9/10-ed részét teszik ki a pozitív dolgok, míg 1/10-ed részét a negatívak. Ekkor mondhatjuk hogy a szeretet, valódi szeretet, aminek örülni is tudunk.

Összefoglalásként tehát néhány pontban írjuk le, hogy a szeretetnek tehát a következő jellemzőkkel kell rendelkeznie:

- bizonyos mértékű objektivitást kell magába foglalnia,

- a másik személy viselkedése kell hogy felkeltse azt bennünk,

- a másik személy egyéb tulajdonságainak preferenciáját kell hogy jelentse, más ellentétes jellemzőkhöz illetve ezen jellemzők hiányához képest,

- és végül de nem utolsó sorban örömteli kell hogy legyen.

* A szeretet kísérleti definíciója

A következőkben megpróbálom megfogalmazni a szeretet azon definícióját amely megfelel a fenti követelményeknek:

A szeretet tehát a valódi emberi jóságra válaszoló tudat alatti reakciónk.

A tudománynak szüksége van az objektivitás elemeire, legalább amennyire egy bizonyos fokú személyes inspirációra is miközben érvényességét csakis a józan ész által megtervezett és létrehozott tudományos bizonyítékok igazolhatják.

A szeretet is részben objektív mércék részben pedig személyes preferencia kérdése, azonban hasonlóképp a tudományhoz a szeretet valódiságát is csakis az objektív mércékkel való összehasonlítás tudja igazolni.

Természetesen a szeretet igazolása, ügyetlenül hangozhat, hisz oly elterjedt az az elképzelés miszerint a szeretet és a szerelem is nem az ész hatásköréhez tartozik hanem azokat a szív, vagyis az érzelmek diktálják. De akkor mégis mit értünk pontosan a szeretet igazolása alatt?

Nos, romantikus kapcsolatainkat vagyis szívügyeinket elsősorban a másik iránt érzett fizikai vonzódásunk határozza meg, vagyis a másik iránt érzett nyers testi vágyunk. Hasonlóképp ahhoz, mint amikor hirtelen kísértésbe esünk abban a pillanatban amikor egy felborult pénzszállítókocsit pillantunk meg az utcán, amelyből pénzbankók tömkelegét viszi a szél a világ négy tája felé. Észbekapni pedig lehet hogy már csak azután fogunk, miután zsebeinket teletömködtük a lopot bankókkal.

A filozófiára tehát azért van szükségünk mert ösztöneink sokszor képesek nagyon is félrevezetni minket, ami nyilvánvaló a különböző fóbiákkal illetve étkezési zavarokkal küzdő emberek esetében. Lehet bizonyos testi tulajdonságokra túlfűtött szexualitással regálunk, de az ezeket irányító vágyak kizárólag a szaporodási ösztöneink szintjéről működnek, nem pedig szeretetünk szintjéről. A tinik (főleg a fiúk) is túlfűtött kielégülést érhetnek el, mondjuk a jobb kezük által, azonban ezt még nem igazán nevezhetjük szeretetnek.

A világ is laposnak tűnik első látásra, a valóságban mégis gömbölyű. Vannak emberek is akik rendkívül vonzóaknak nevezhetők szexuális szempontból és mégsem szerethetőek.

Azt már leszögeztük, hogy a szeretetben mindig kell lennie egy bizonyos fokú objektivitásnak, ami egy egyetemes illetve minden körülmények között érvényes jelleggel ruházza fel a valódi szeretetet, amelynek a meglétét már bizonyítottam egy előbbi könyvemben, az Egyetemesen Ajánlott Viselkedés-ben.

És természetesen mindez nem jelenti azt is, hogy a szeretetnek nem lesz egy teljesen személyes jellege is mindezzel párhuzamosan, ami kapcsolatról kapcsolatra változni fog. Az "egészség" fogalma és jellege is összehasonlítható egy teljesen objektív mércével amelynek segítségével képesek vagyunk megállapítani annak valósságát. Egy "egészséges" AIDS-es beteg egészen más szinten egészséges mint mondjuk egy aktív atléta. Vagy a daganatos osztályon fekvő "legegészségesebb" beteget sem nevezhetjük egészségesnek az emberek többségéhez viszonyítva.

Ehhez hasonlóan, feltételezhetjük azt is hogy mindenkinek megvan a párja, úgymond a nagy Ő-je akivel a kapcsolata tökéletes lenne, örökkön örökké. De ez azt is jelenti vajon hogy egy másik személyel képtelenek lennénk a boldogságra?

Egyértelmű, hogy nem jelenti azt.

Csak úgy mint minden más téren, romantikus kapcsolatainkat is ki kell egyensúlyoznunk úgy tökéletesség mint megvalósíthatóság szempontjából egyaránt. Ezzel a hozzáállással azt is feltételezetnénk akár, hogy a tökéletes munkahely is létezik számunkra, azonban annak megszerzéséig sajnos vagy éhenhalunk vagy pedig szerzünk magunknak egy elérhetőbb munkahelyet.

Ha, mondjuk az őszinteséget vizsgáljuk mint olyan emberi tulajdonságot amely csodálatot vált ki, tehetünk különbséget személytől függően, hogy azt ki milyen mértékben volt képes megvalósítani saját életében, azonban az őszinteséget és a hazugságot már egy igenis nem csak jelképes szakadék választja el egymástól.

Ha nagyra becsülöm tehát az őszinteséget - főleg ha én is őszinte vagyok - akkor jobban fogom becsülni azt aki 99%-os őszinteségre képes annál aki csak mondjuk 90%-os őszinteségre. (A 100%-os szintet tekinthetjük elérhetetlennek, hasonlóan a betegség nélküli élethez vagy a totális racionalitásra való képességhez).

Természetesen ha tehetném csakis teljesen őszinte személyeket választanék páromul, azonban ilyen szempontból meg kell hogy elégedjek azzal a személyel és annak őszinteségiével, akire sikerült rátalálnom. A tény, hogy az őszinteség szempontjából hajlandó vagyok megalkudni - részben hiszen én magam sem vagyok képes a teljes mértékű őszinteségre - nem fogja azt jelenteni hogy el fogom fogadni a hazugságot. Ha mondjuk matematikus vagyok, elkerülhetetlen, hogy a bizonyításaim valamennyi része sikertelen lesz - ami azonban nem jelenti azt is egyben, hogy ezen sikertelenségem valamilyen szándékos csalással lenne egyenértékű.

* Szeretet mint reakció

Ha úgy állok a tükör elé a több mint 30 kg-os túlsúlyommal hogy aznap már 40 cigarettát elszívtam és mindezek után ki merem jelenteni hogy "én egészséges vagyok", ennek lehet bármilyen pozitív hatása a közérzetemre illetve az egészségemre?

Természtesen nem. Egyszerűen a tettek helyett inkább a szavakat választottam, arra hogy "egészséges"-nek tűnjek, nos ami a valódi egészségem szempontjából viszont egyenest káros.

Csakis a szavaimmal képetelen lennék hatni a fizikai valóságra. Ezzel egyszerűen annyit érek el, hogy a kocsi vezeti a szamarat, aminek nincs túl sok értelme. Ha viszont lefogynék és letenném a dohányzást, nos akkor már odaállhatnék a tükör elé és jogosan mondhatnám azt, hogy "én egészséges vagyok" vagy legalább azt, hogy "egészségesebb vagyok mint voltam". A szavaim ezáltal jelentést nyernének, hisz egy valós, objektívan is megfigyelhető állapotot írnának le - egy olyan állapotot amely megelőzte a szavaimat ahogy kell is hogy legyen.

A szavaim tehát válaszul szolgálnak a tetteimre, amelyeket objektívan is megfigyelhetünk (testsúlyvesztés illetve leszokás a dohányzásról).

Hasonlóképp, a "szeretlek" kijelentésnek is csak akkor van értelme ha az egy ehhez hasonló válaszreakció egy másik személy objektívan megfigyelhető tetteire. Odaállhatok a világ leggonoszabb és legútálatosabb embere elé és mondhatom neki hogy "szeretlek", de ezen csakis a saját személyes preferenciám még nem fogja ezt a valakit jobb emberré varázsolni - hasonlóan ahogy az "egészséges vagyok" mantrájának az állandó ismételgetésétől sem fogunk egyszer csak váratlanul lefogyni.

Ahogyan "Az igazságról" című könyvemben arról már beszéltem, az emberek inkább a pillanatnyi ingereik kísértésének engednek, hogy aztán az ehhez igazodó tetteiket később erényes színben tüntethessék fel.

Ez párhuzamba vonható az emberek romantikus kapcsolataival is - rövid távon hagyjuk hogy csak és kizárólag érzéseink és vágyaink határozzák meg hogy ki legyen a párunk, függetlenül hogy milyen személyről van is szó valójában.

Kérdezzük meg bármelyik nőt hogy mit talál vonzónak a férfiakban és a magas alkat, kellemes megjelenés illetve a titokzatos jelenlét kombinációin kívül nem hallunk majd mást - fiatal lányok esetében ezek a jellemzők főleg a vicces és a cuki.

Számos alkalommal tettem fel már ezt kérdést és még egyszer sem szerepelt a válaszban az erényesség illetve a jóság bármilyen variációja.
