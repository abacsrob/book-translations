Valós idejű kapcsolatok: a szeretet logikája

Az elmúlt évtizedben számos olyan film született amelyek elsősorban a valóság illuzórikus jellegét próbálták hangsúlyozni, mint pl. a Hatodik érzék, a Harcosok klubbja, azonban ezek közül is talán az egyik legkiemelkedőbbnek a Mátrix számít.

Kezdjük tehát a film történetének bemutatásával.

A "Mátrix" főhőse egy fiatalember aki ráeszmél világának vérfagyasztóan rideg valóságára. Arra ébred rá, hogy a világ amelyben eddig élt színtiszta hazugság volt csupán, méghozzá egy olyan a gépek által létrehozott és fenntartott számítógépes virtuális valóság, amelyben az ember nem több egy sorsába beletörődött rabszolgánál, akinek egész életét önámításban és hazugságban kell leélnie annélkül hogy erről egyáltalán bármikor tudomást szerezhetne.

Ez egy igazán frappáns hasonlat korabeli "valóságunk" szempontjából is és rengeteg mindent elárul a mai ember igazsággal és valósággal ápolt kapcsolatáról.

A filmben, a robotok amelyeket eredetileg az emberek terveztek és építettek meg, átveszik az irányítást és a hatalmat alkotóik felett egy olyan számítógépes "valóság" segítségével amelynek illuzórikus jellege egy látszatélet leélésére kényszeríti a benne raboskodó embereket.

Személyes megítélésem szerint ez a korunk beli propaganda tökéletes metaforája.

Példának okáért az államvezetés is azért lett létrehozva eredetileg, hogy a köznépet vagyis az állampolgárokat szolgálja elsősorban.

De, ahogyan azt már számos alkalommal megfigyelhettük, amit azért hozzunk létre hogy szolgáljon minket egy idő után biztosan, hogy át fogja venni a hatalmat felettünk.

Ugyanazok az államformák, amelyeket állítólagosan azért hoztunk létre, hogy kiálljanak a magántulajdon megvédéséért jelenleg a polgárok bevételének több mint felét "jogosan" tulajdonítják el, adózás fejében.

Ugyanezek az államformak állítólag azt is lehetővé teszik még a köznép számára hogy az teljeskörűen részt vehessen az ún. "demokratikus folyamat"-ban, vagyis a szabad választásokban - és mégis ha ugyanezek a tömegek nem értenének egyet azokkal akik épp "a hatalmat gyakorolják", azok elsősorban csakis megfélemlítésre és végül bebörtönzésre számíthatnának.

Az állami tanító és nevelő intézetekből ömlő ilyen fajta propaganda végtelennek tűnő áradata csak növeli az olyan őrült illúziókba vetett vak hitet, mint amilyen az "ország", az "erényes erőszak", a "részvételi demokrácia", az "önkéntes adózás" vagy a "morális gyilkosság" amelyet főként a "katonaság" testesít meg.

Templomainkban sem hallunk mást azon kívül hogy az objektív és abszolút igazságot légből kapott tündérmesék képviselik. A legkomolyabban kellene vennünk pl. azt a tényt, miszerint az ember azért gonosz, mert a férfi oldalbordájából létrehozott nő hallgatott egy beszélő kígyó tanácsaira. Vagy pedig, hogy egy, a felhők között élő, láthatatlan lény, aki a világon majdnem mindenkit majdnem kiírtott azzal hogy vízözönt zúdított a világra, a legerényesebb és legpéldamutatóbb lények egyike az egész világon.

Családjainkban azt tanuljuk, hogy a vérkapcsolat egyidőben azt is jelenti hogy a másik ember minden körülmények között erényes és csakis a legjobbat akarhatja, miközben a világban a rasszizmusra a legnagyobb gonosz címkéjét ragasztják.

Kapcsolatainkban azt tanuljuk, miszerint a szeretetet lehetséges "akarni" a megfelelő külső körülmények hiányában is akár, valamint hogy minden esetben feltétel nélküli gyengédséggel, szótfogadással és tisztelettel tartozunk a másik fél irányába. A kapcsolaton belüli magabiztosság pedig nem más mint álcázott rámenősség és erőszakosság.

Egy ország határán állva, láthatjuk hogy a valóságban a másik ország nem vált hirtelen színt, ahogyan azt a térképek egyébként elhitetni igyekeznének. Sőt, még a gravitáció sem lesz egy szempillantás alatt más miközben átlépjük azt a bizonyos elképzelt határvonalat; sem a fizika, sem a moralitás sem pedig az értelem törvényeire nincs semmiféle kihatása mindezeknek.

Egész életünket abban a hitben éljük le - vagyis inkább abba a hitbe vagyunk kényszerítve - miszerint ezek az elképzelt dolgok érdemlik ki elsősorban örök hűségünket és csakis a feléjük érzett kötelesség érzései azok amelyek értelmet adhatnak életünknek.

De mindezek csak álmok, olyan zavarba ejtő és egyben félelmetes rémálmok, az amelyekből való feleszmélés ugyanakkor nagyon is lélegzetelállító lehet.

A filozófia pedig az első számú eszköz arra, hogy ezt a fajta ébredést mi magunk is megtapasztaljuk.

A filozófia az élet azon egyszerű igazságaira világít rá amelyek egy csecsemő számára magától értetődőek, a gyerekek és a tinik számára vágyódásaik tárgyát jelentik, valamint amelyeket a legtöbb felnőtt vagy támad vagy pedig egyenesen tagad mivel képtelenek azokkal saját életükben szembesülni.

A filozófia lényegében az élethez való hozzáállásunkról szól - állításainkról és azok igazságtartalmáról, tapasztalataink illetve önképünk összhangjáról, az önmagunkkal illetve a világgal ápolt kapcsolatunkról, döntéseinkről illetve azok erényességéről, fedhetetlenségünkről és teljeségünkről illetve azok hiányáról és boldogságunkról ahogyan azt mi látjuk, illetve ahogyan az a valóságban egyébként van.

Azonban mindezek közül is talán a legfontosabbak személyes emberi kapcsolataink és az hogy ezekhez hogyan viszonyulunk.

A filozófia mögött - ugyanúgy mint a legtöbb fajta tudás mögött - közös erőfeszítés rejlik, hisz az nem jöhetett volna létre az emberi nyelv kollektív és összesített értékei nélkül, illetve az emberi gondolkodás és a valóság érzékelésének az emberiség által együttesen birtokolt képessége nélkül.

Egy magányos szigeten egyedül élő ember ahogyan nem képes gyakorolni semmiféle tudományt sem, a filozófálásra sem képes.

A filozófia az önmagunkkal, a világgal illetve elsősorban a többi emberrel ápolt kapcsolataink legmélyebb és legjelentősebb igazságaira képes rámutatni, persze csakis akkor ha nem riadunk vissza az ezekkel való szembesüléstől.

Ha már szabadok vagyunk, akkor a filozófia szárnyakat adhat.

Viszont ha még mindig raboskodunk, akkor a filozófia segítségével enyhíthetünk rabláncaink súlyán.
