Mások megváltoztatása

Első ránézésre nagyon úgy tűnik hogy az emberi faj rendkívüli módon mások megváltoztatásában látja a jövő kulcsát, nem pedig saját értékeinek vizsgálatában illetve átértékelésében.

Van valami ösztönösen is vonzó a "Mindent-tudó" megjátszásában, amikor mindenki más hibás csak éppen mi nem. Problémás helyzetekben, majdnem minden ember ezt a fajta viselkedést imitálja.

Ha autóbalesetet szenvedünk akkor azért szinte mindig a másik soffőrt okoljuk.

Ha valaki irritál minket, akkor ezért az irritációrt mindig azt a valaki mást okoljuk. Ha a gyermekeink rosszul viselkednek vagy pedig rossz szokásokra tesznek szert, akkor az mindig vagy a gyermekünk, vagy a tanárai, vagy a kortársai vagy pedig a tv és az internet hibája.

Mégis miért van az, hogy olyan könnyedén okolunk másokat, illetve hogy először mindig a másikban látjuk meg a hibát, ahelyett hogy inkább önmagunkra és saját hibáinkra koncentrálnánk?

Erre talán az lehet a legkézenfekvőbb válasz, hogy többre becsüljük a pillanatnyi álszentséget a hosszú távú fejlődéstől - persze ez akkor sem magyaráz meg mindent, hiszen az ember életében attól még vannak olyan területek is amelyekre viszont pont ennek az ellenkezője látszik érvényesnek. Dolgozunk, fogászhoz járunk, helyesen étkezünk, edzünk, stb.

Vagyis egyértelmű hogy az embernek megvan a kapacitása hogy a pillanatnyi öröm és kielégülés helyett a hosszú távú haszont válassza. De akkor mégis miért van az, hogy személyes kapcsolatainkban általában mindig az előbbi győz az utóbbi felett?
