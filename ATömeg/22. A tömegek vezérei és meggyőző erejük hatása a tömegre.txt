II. rész: A tömeg véleménye és hite

3. fejezet: A tömegek vezérei és meggyőző erejük hatása a tömegre

Az eddigiekben megismerkedhettünk a tömegek szellemi felépítésével és azzal hogy milyen suggallatok képesek benyomást kelteni a tömegre. A most következőekben azt vizsgáljuk majd, hogy ezen suggallatok segítségével hogyan lehet a tömeget az elvárt cselevésre buzdítani.

- a tömegek vezérei

Az élőlények bármelyik közössége, legyen az emberi vagy akár állati összetételű, mindig is ösztönösen keresi a vezért akinek behódolhat.

Az emberi tömegnél ez a vezér általában a közösség központja amelyre a közösség véleménye épül és amely hiteles azonosságtudatot szolgáltat a közösség tagjai számára. Ez a vezérszemélyiség irányítja az alatta lévő tömeg minden cselekedetét, amely mindig szolgalelkűen és megkérdőjelezés nélkül követi mesterét.

A vezér ugyanakkor általában mindig a tömeg részeként kezdi, akit ugyanúgy meghipnotizált az eszme, amelynek apostolává fog válni a közeljövőben. Annyira a hatalmába kerítette ez az eszme, hogy azon kívül minden elhalványul és jelentőségét veszti és minden ellentétes véleményt vagy hibaként vagy babonaként fog értelmezni. Példa erre a Francia Forradalomban Robespierre, aki Rousseau filozófia eszméit magávévá tévén, azokat az inkvizíciós módszereket bevetvén próbálta terjeszteni.

A vezérek amelyekről most szó van inkább a tettek emberei mint az eszméké. Nincsenek megáldva az előrelátás képességével, hiszen az csak kételyt és tunyaságot eredményezne, nem pedig hatékony cselekvést. Főleg azon ingerlékeny és robbanékony természetű emberek közül kerülnek ki akiknek a viselkedése néha az őrülettel határos. Bármennyire is legyen képtelen az eszme ami szerint cselekszenek vagy a cél amit hajszolnak, nincs az az ellenérvelés amely náluk ne találna süket fülekre. A megvetés és üldöztetés csak még jobban ingerli őket és mindent vagy mindenkit hajlandóak feláldozni - még talán családjaikat is - céljaik érdekében. Az önfeláldozás és a mártírrá válás számukra a megváltást jelenti, hitük ereje pedig, szavaikat is rendkívüli módon felvillanyozza. A tömeg pedig az ilyen erős akaratú szónokokat élteti a leghangosabban.

A nemzeteknek mindig is voltak vezéreik, mégha ezek nem is mindig rendelkeztek apostolokhoz méltó meggyőződéssel és páratlan befolyásolóképességgel. Az ilyen vezérek általában körmönfont szónokok és a legalattomosabb módon képesek a tömegre hatni, hogy elérjék érdekeiket. És habár ez a befolyás nagyon erős mégis igen röpke életű. Azon buzgó lelkesedéssel rendelkező vezérek, akik alapjaiból tudták felrázni a tömeg tudatát, mint Péter apostol, a luteránusok vagy a francia forradalom forradalmárai is csak azután voltak képesek e vezérszerep betöltésére miután ők maguk is átélték hitvallásuk mámorító hatását és csak ezután tudták életre hívni honfitársaikban is azt a hatalmas erejű hitet, ami az embert álmai abszolút szolgáivá teszi.

A hit előhívása - legyen az egy vallási, politikai, társadalmi vagy akármilyen fajta más eszmében való hit - a tömegek vezérének fő feladata és ebből a szempontból legnagyobb a befolyásuk a tömegre. Az emberiség számára hozzáférhető erők közül mindig is a hit volt a leghatalmasabb, nemhiába tulajdonít a szentírás neki hegyeket megmozgató hatalmat. Az igazán hívő ember ereje megtízszereződik. A történelem legemlítésreméltóbb eseményeit is olyan tömegek segítették elő, amelyek hitükön kívül nem igazán rendelkeztek mással. Nem a tanult filozófusok és még kevésbbé a szkeptikusok voltak azok, akik felépítették a világ birodalmait amelyek befolyása az egész világra kiterjedt, hanem azok amelyek hittek egy eszmében és harcoltak is azért.

Ezek a vezetők azonban rendkívül kevesen vannak, hisz ők alkotják azon emberek legjavát, akik erre a feladatra képesek. Ők azok akik munkásemberként, egy füstös kocsmában üldögélve, megigézik honfitársaikat olyan hipnotikus kifejezésekkel, amelyek el tudják hitetni a hinni akaró többséggel azt, hogy az álmaik igenis valóra válthatóak.

Minden társadalmi rétegben, miután az ember valamilyen közösség részévé vált, öntudatlanul is keresni fogja azt a vezért akit vakon követhet és akiben feltétel nélkül megbízhat. Az ezen közösségekben lévő emberek hatalmas hányada továbbá rengeteg témában teljesen tudatlan és ezen bizonytalanságot szülő okból kifolyólag is keresik a vezért, akire felnézhetnek és aki majd eligazítja őket az ilyen bizonytalan helyzetekben, amikor is nekik kellene gondolkodniuk de képtelenek rá.

A vezér uralma mindig zsarnoki a tömeg felett, ennek a zsarnoki jellegnek pedig az egyetlen feltétele az, hogy ott legyen a tömeg. Játszó könnyedséggel képesek engedelmességre kényszeríteni a tömeget, még akkor is ha a tömeg feletti hatalmukat csak fennkölt szavaik támogatják. Meghatározzák a munkások órabérét és a napi munkaórák számát, sztrájkokat szítanak, amelyek az ő feltételeik szerint fognak lezajlani.

Napjainkban a vezetők és felbujtók mind jobban és jobban hajlanak arra hogy a hatósági pozíciókat foglalják le maguknak. Ezen új fajta vezérek zsarnoksága pedig még jobban szófogadó és nem visszakérdező alatvalókká változtatja a társadalom nagy részét. A tömeg viselkedésére már csak a vezér jelenléte is óriási befolyással bírhat, ezért a tömeget sok esetben már csak azzal is le lehet csillapítani, ha a vezérüket és a tömeget szétválasztják. A párizsi omnibus legutóbbi sztrájkján is, a sztrájk két vezérének letartóztatása elég volt arra, hogy a tömeg feloszoljon és hogy a sztrájk véget érjen. Ebből is láthatjuk, hogy a tömeg valójában nem is a szabadságra hanem a szolgaságra szomjazik igazán, hiszen a szabadság kötelezettségekkel jár, míg a szolgaságban minden felelősség áthárítható a vezérre. Szolgalelkűségük oly mély, hogy bárkinek alárendelik magukat aki vállalja a a tömegeket megigéző vezető szerepét.

Ezek a vezérek két különböző osztályba sorolhatóak. Az egyikbe a kevésbbé kitartóak, míg a másikba a végletekig kitartóak tartoznak. Az első csoport rendkívül erőszakos, merész és elszánt. Ezek azok a pillanat hevében felinduló, tegnap még a köznép közé tartozó egyének akik farkasszemet nézve a veszéllyel egy szemtől szembeni összecsapásban is képesek lennének vezetni a tömeget. Ilyenek Ney és Murat tábornokok az első birodalom idején, jelenünkben pedig Garibaldi aki egy tehetségtelen és mégis energikus utazó révén képes volt egy maréknyi sereggel bevenni Nápoly ősi földjét.

Mégis, függetlenül rendkívüli energikusságuktól, a tömegre ható befolyásuk csak ideiglenes és a pillanat hevével elszáll. Ezek a pillanatnyi vezérek, azonban mihelyt visszatértek a hétköznapi életükbe, hajlamosak a legszembetűnőbb jellemhibák kimutatására. A legsekélyebb önvizsgálatra sem képesek és a legegyszerűbb körülmények is összezavarhatják őket, habár irányításra termettségük ennek az ellenkezőjét bizonyítaná. Ezek az emberek olyan vezérek, amelyeknek állandóan szükségük van egy hozzájuk képest külső forrásra, legyen az egy másik eszme vagy akár vezér, amelyből vagy akiből erőt meríthetnek és csak így tudnak vezérek is maradni. A másik osztályba a végletekig kitartó és kőkemény akarattal rendelkező vezérek tartoznak, akiknek a befolyása már nem csak a pillanat hevétől függ. Ezek a nagy törénelmi vallások és egyéb globális jelentőséggel bíró történések alapítói és végrehajtói: Szent Pál, Mohamed próféta vagy Christopher Columbus. Az hogy ezek a vezérek inteligensek vagy sem nem számít hisz az egész világ az övéké. Szívós akaraterejük mindent és mindenkit egy idő után behódolásra kényszerít, amelynek sem ember sem pedig a természet nem képes ellenálni.

Jelenkorunkban erre példa, az a híres ember, akinek sikerült összekötnie a keleti világot a nyugatival, amit közel 3000 év alatt számos uralkodó próbált megvalósítani, mind sikertelenül. Ugyanez az ember, később belefogott egy ugyanehhez hasonlítható vállalkozásba, de azt már nem tudta végrehajtani, idős korából kifolyólag és amint azt tudjuk, az idő vasfoga még a kőkemény emberi vasakaratot sem kíméli.

A Szuezi kanális kiásását körülvevő rengeteg nehézségről, egy szemtanú aki hallotta az ásás fő vezetőjének és felelősének tanúskodását, így számol be e folyamat elé gördülő rengeteg nehézségről és mutatja meg azt, hogy egyetlen ember akarata hogyan képes ezeket mind legyőzni:

"Beszámolt mindarról az akadályról amelyet le kellett küzdenie, mindarról a lehetetlenről ami aztán mégis lehetségessé vált, az ásást ellenzők agitálásáról, a sok hátráltatásról amelyet át kellett hidalnia és a számos vereségről amelyek miatt be kellett volna hogy szüntesse az egész vállalkozást. Elmesélte Anglia hogyan ellenezte munkáját és hogyan próbálta aláásni annak sikerességét, Egyiptom és Franciaország hezitálását, ahogyan a francia konzul ellenezte az ásást már a kezdetektől, azt ahogy munkásait próbálták eltántorítani ivóvizük megvonásával, vagy hogy az olyan tanult és tapasztalt emberek mint az akkori tengerügyi miniszter és beosztott mérnökei hogyan akadályozták a munkálatokat, csak azért mert biztosak voltak valamilyen tudományos alapú katasztrófa elkerülhetetlen bekövetkeztében amit a csatorna kiásása okozott volna."

Egy olyan könyv, amely az ilyen vasakaratú vezérek életét és azok munkásságát mutatná be, biztosan kevés nevet sorakoztatna fel, de ami biztos az az, hogy a történelem legfontosabb és az emberi civilizáció szempontjából ugyancsak legjelentőségteljesebb eseményeit tartalmazná.

- a vezérek eszközei: megerősítés, ismétlés, ragályosság

Amikor egy tömeget kis idő alatt rá kell venni bármilyen tett végrehajtására - egy palota kifosztására, vagy egy bástya vagy barrikád akár önfeláldozás árán való megvédésére is - a tömegre célzott és hirtelen befolyásolást kell alkalmazni. Ezen cél elérése érdekében, a tömeget tekintélyt parancsoló módon, előre fel kell készíteni e sugalmazás fogadására.

Amikor viszont a vezér a tömeg felé bizonyos eszméket akar suggalni, oly mód hogy azok a tömeg tudatába égjenek - amilyenek a modern társadalmi eszmék, mint pl. a demokrácia - a vezér rendelkezésére álló eszközök a befolyásolás, megerősítés és ismétlés. Idő kell mire hatásuk jelentkezik, de ha ez bekövetkezett akkor nincs visszaút.

A bizonyítás nélküli megerősítés, a leghatékonyabb módja annak hogy valamilyen eszme úgy megragadja az embereket, hogy az attól való eltántorodásukat csak nagy erőfeszítések árán lehetne elérni. Minél tömörebb egy megerősítés, annál semmitmondóbbnak fog hatni az ellene emelt bizonyítási kísérletek bármelyike. A történelem vallási vagy törvénykönyvei is egyszerű megerősítéssel támasztják alá helyességüket és igazságosságukat. Egy politikai eszméért kiálló államférfi vagy egy vásárlást bátorító kereskedő is tisztában van a megerősítés emberi tudatra tett elfogadó benyomásával.

A megerősítés azonban minden erejét elveszti, hacsak nincs párosítva állandó ismétléssel és a kettő, vagyis a megerősítés és az ismétlés, egymással karöltve fejtheti csak ki igazán az emberi tudatra gyakorolt hatását. Ha nem tévedek, Napóleon volt az, aki szerint a szónoklás egyetlen igazán fontos mozzanata az ismétlés. A tömeg felé suggalt eszme és annak állandó ismétlése az ami végül rábírhatja a tömeget arra, hogy azt végül abszolút igazságként fogadja el.

Az ismétlés tömegre való hatása letagadhatatlan, ha azt nézzük hogy a hatásuk ugyanilyen vagy még erősebb ha tanult egyéneket vizsgálunk. Az ismételt frázis beleég a tudatalatti azon részeibe, ahonnan az egyén tettei táplálkoznak. Egy idő után pedig már nem fogjuk tudni megkülönböztetni, hogy kitől is eredt az eszme, hisz szinte ösztönössé válik önmagunkban a benne való vak hit. Ez az a körülmény amire a hirdetések is építenek. Amikor százszor vagy akár ezerszer olvassuk azt hogy az X csokoládé a legfinomabb, azt képzeljük be magunknak, hogy mindenkinek ez a véleménye és hogy ez az igazság, de ugyanez igaz bármilyen másik termék hirdetéseire is egyaránt. Ugyanez igaz akkor is ha emberekről van szó, pl. mindenfelé azt halljuk, hogy A személy egy gyalázatos csirkefogó, B személy pedig egy őszinte szamaritánus, akkor ezt előbb vagy utóbb igazságként fogjuk elkönyvelni. Amikor egy eszme illetve annak ismétlés általi megerősítése a megfelelő társadalmi rétegben már teljesen egyhangúvá vált - példaként erre, a nem is olyan régmúltban lezajlódó bizonyos pénzügyi lefizetéseket lehet felhozni ami képes volt minden fontosabb politikai erőt a maga oldálra állítani - , kialakul amit közvéleménynek nevezünk és a kérdéses eszme terjedése ezek után futótűzként fog tovább terjedni a társadalom összes többi rétegébe egyaránt. Ez az az eszme ragályossága, amit a vezetőnek lehetőségében áll kihasználni. Az eszmék, érzések és meggyőződések legalább annyira képesek az emberek közötti ragályos terjedésre, mint amennyire a különböző baktériumok és mikróbák képesek ugyanerre az emberi szervezetben. Ez a jelenség természetes, hisz még az állatok körében is előfordul. Ha pl., egy ló odamegy az etetőhöz, hogy egyék, nagy valószínűséggel a többi ló is követni fogja a példáját, vagy ha a juhnyáj egyikét pánikszerű nyugtalanság fogja el, akkor ez a nyáj többi juhára is ragályszerűen fog átterjeddni. Tömegeknél pedig, az emberi érzések ragályossága az, ami megmagyarázza pl. a tömegpánik hirtelenségét és lehengerlő jellegét. Az agyi rendellenességek bizonyos fajtáira is lehet mondani, hogy valamilyen szinten ragályosak. Az erre szakosodott specialisták szerint az ilyen jellegű problémák egyre gyakoribbak az emberek körében, erre példaként felhozható az agrofóbia, ami az egyén tömegtől való irracionális félelemben nyilvánul meg.

Az eszme ilyen jellegű ragályossága nem csak egybegyűlt tömegeket képes megfertőzni, hanem fizikailag máshol lévő egyének sokaságát is. Ez az olyan eseményeknél fordulhat elő amelyek valamilyen késleltető tényezőként hatnak az egyénekre, hogy a megfelelő idő elteltével azok képesek legyenek kifejteni hatásukat a tömeg tudatában, ahogyan azt az előző fejezetek egyikében már kifejtettem. Erre nagyon jó példa az Európa szerte lezajló, 1848-as forradalmak sokasága, amelyeket a nagy Francia forradalom hívhatott életre és amelyek 50 évnyi vajúdás után végül meg is születtek.

Egy másik nagyon fontos társadalmi jelenség, az utánzás, pedig e ragályosság egyszerű következménye. Az utánzásról, a következőket írtam, kb. 15 évvel ezelőtt, amelyet több tőlem függetlenül dolgozó intellektum is megerősíteni látszik:

"Az ember, az állatokhoz hasonlóan, hajlamos az utánzásra. Szinte szükségét érzi annak, főleg ha az nem esik nehezére. E szükségérzet tömeges, társadalmi szintű elterjedése pedig külön nevet is kapott, csak divatként emlegetik a társadalomtudósok. Legyen az vélemények sokasága, ezen vélemények társadalmi megnyilvánulásai vagy akár a divat legelterjedtebb értelmezése, vagyis az öltözködési szokások, hányan akarnak vagy egyáltalán mernek e erős társadalmi sodrás ellen úszni? A tömegre példák nem pedig érvek képesek hatni. Ugyanakkor, minden kornak megvannak a maga egyéniségei is, akik a társadalom többi tagjára képesek hatni és akiket mindenki tudat alatt utánoz. Azonban minél kifejezettebb az egyéniség és a kor társadalma közötti különbség annál nehézkesebb lesz ezen egyéniségek utánzása és ekkor mondjuk azt valakire, hogy megelőzte a korát. Ezért van az, pl. hogy a fejlett európai kúltúra manapság nem tudja befolyásolni a keleti népeket, hiszen számukra az még túl idegenül hat.

A múlt hatása és a jelen utánzása, hosszútávon, az egyazon nemzetiség és kor tagjait, függetlenül hogy ezek közül hányan vannak tudatában ennek a hatásnak, olyan hasonlósággal ruházzák fel, amelyről a nemzet korszelleme illetve irányultsága könnyedén felismerhető. Már, az egyénnel való rövid beszélgetés alapján is meg tudnánk állapítani, hogy az milyen szokások rabja és hogy ezek a szokások milyen életkörülményeket biztosítanak a számára."(17)

A fentebb említett ragályosság ugyanakkor, bizonyos vélemények mellett érzéseket is képes rákényszeríteni az egyénre. Pl. egyik korban lehet bizonyos események iránt megvetést fog szítani - példaként a Tannhauser opera Wagnertől -, míg valamely másik korban ugyanaz felé már csodálatot keltő tiszteletet fog gerjeszteni.

A tömeg véleményét és hitét tehát csakis ragályos terjedés által szerezhette, nem pedig érvelések meghallgatása útján. Manapság is minden munkásosztály körében népszerű eszmét és elgondolást a nyilvánosházakban terjesztenek megerősítés és ismétlés által amiknek a ragályossága egyre hatalmasabb és ez kortól függetlenül, mindig is így volt. Renan pontosan húz párhuzamot a kereszténység alapítói és a mostani "szocialista eszméket nyilvánosan terjesztő munkásság" között; amíg Voltaire is hasonló következtetésre jutott a keresztény eszmékkel kapcsolatban "sok századon keresztül csak a legaljasabb csőcselék fogadta el olyannak amilyen".

Az általam említett esetekhez hasonlóan, ez a ragályosság, amint kifejtette hatását a társadalom alsóbb rétegeiben, azok erre reagálnak és ez visszaüt a társadalom felsőbb rétegeibe. Ezt láthatjuk manapság azokkal a szocialista eszmékkel kapcsolatban is amelyek nemsokára teljesen megmérgezik majd a tömegeket és akkor azok válnak majd első valódi áldozataikká akik oly bátran terjesztették ezeket az eszméket.

A felsőbb társadalmi rétegek kiemelkedő személyiségeitől eredő eredeti eszmét, az alsóbb társadalmi réteg vezéregyéniségei átveszik és azt torzítva továbbadják az alsóbb társadalmi rétegek felé, ami e folyamat lefolyása alatt sokat változhat eredeti formájához képest. Miután az eszme olyan népszerűvé vált, hogy az alsóbb rétegek egyként hangoztatják azt, az eszme megérett arra hogy beváltja ígéreteit, csak sajnos ezek nem azok az ígéretek amit az eredeti eszme tett, hanem a már vezérek által eltorzított ígéretek, amik viszont visszaütnek majd az eredeti eszmét kidolgozó felsőbb társadalmi réteg tagjaira. Hosszútávon tehát a tömegek mindig a felülről érkező eszméket fogadják be majd torzítják el és ezek alapján fognak bekövetkezni az eszme által okozott társadalmi változások, vagyis a világ sorsát mindig is az inteligencia fogja meghatározni, mégha közvetett módon is. A filozófusok akik kigondolták az eszmét már rég sírjukban fognak feküdni, akkor amikor az eszméjükből kiindulva bekövetkezne bármilyen változás a társadalomra nézve.

- tekintély

A tekintély, egy titokzatos és ellenállhatatlan erőként hat a tömegekre, amikor vezéreik eszméiket terjesztik körükben. A kifejezést mindenki érti, viszont definiálása eléggé nehézkes, hiszen mindenki kicsit másképp fogja fel. A tekintély olyan érzésekkel manipulálhat mint a félelem vagy a csodálat. Néha ezekből az érzésekből fakad a tekintély, de van eset amikor egészen más érzésekből. A tekintély legnagyobb mércéjét, a halott embereknél lehet lemérni, akiknél viszont félelemről már nem lehet szó, akik lehetnek pl. Nagy Sándor, Cézár, Mohamed próféta vagy Budha. Másrészt viszont léteznek olyan kitalált személyek akiket nem csodálunk - India tenger alatti templomainak szörnyű isteneit pl. - de akiknek mégis óriási a tekintélyük.

A tekintély tehát, egy olyan elménk feletti uralkodás amelyet egy eszme, egy másik személy vagy akár egy tárgy gyakorol. Ez az uralkodás teljesen urrá lesz elménken, lelkünket pedig csodálattal és tisztelettel tölti fel. Ez az érzés megmagyarázhatatlan és titokzatos, csak úgy mint sok más érzés. A hatalom tehát mindig a tekintélyből ered. Még soha nem volt isten, király vagy nő aki e nélkül uralkodott volna az emberiségen, az alattvalóikan vagy a férfin.

A tekintélyt két fő csoportra oszthatjuk, mesterséges vagy szerzett és természetes vagy adott típusúra. A szerzett tekintély általában a vagyonból, a családi származásból vagy a jó hírnévből származhat és teljesen független a személyes tekitélytől. Ezzel ellentétben az egyéni tekintély, az egyén valamely teljesen személyes adottságából származik; egyidőben létezhet a tisztelettel, hírnévvel vagy gazdagsággal, vagy akár ezeket erősítheti is, de ezektől függetlenül is teljesen normális a létezése.

A szerzett vagyis a mesterséges tekintély az inkább elterjedtebb és gyakoribb. Az egyén társadalmi helyzete, vagyona, rangjai olyan tekintéllyel ruházzák őt fel amelyre egyénisége nincs befolyással. Az egyenruhás katona, vagy a kiöltözött bíró tekintélye adott és megkérdőjelezhetetlen. Pascal nagyon is helytállóan jegyezte meg, hogy a bíráknak nagyon is szükségük van a köntösükre és a parókájukra. Nélkülük odaveszne legalább fele a tekintélyükből. A legkeménykalaposabb szocialistára mindig pozitív benyomást tesz egy herceg vagy egy márki látványa; és az ilyen titulusok feltételezése egyenesen vezet egy gazdag kereskedő kirablásához.(18)

Ezt a fajta tekintélyt személyek sugározzák, viszont van eszmék, tárgyak, művészeti alkotások, irodalmi művek illetve egyéb munkák által parancsolt tekintély is. Ez az utóbbi fajta tekintély általában csak a szóban forgó tárgy valamilyen szempontbeli fontosságának az ismétlődéséből alakul ki. A történelem, kiváltképp a művészet- és irodalomtörténet semmi másból nem áll, csak ismétlődő ítéletek sorozatából, amiket senki sem ellenőriz és amiket mindenki készpénznek vesz. Egy mai olvasót Homérosz olvasása unalommal tölt el; de ki merészelné ezt ki is jelenteni mások előtt? A Parthenón, a mai állapotában, egy halom rom és mégis oly tekintély lengi körül amely ezt a romot felruházza a legfontosabb történelmi esemény jelentőségével. Ezért is van az hogy a tekintély titka abban van, hogy teljes mértékben áthidalja értelmünket és semmit sem úgy látunk ahogy azok a jelenben vannak. A tömegeknek mindig, az egyének pedig sokszor szüksége van arra hogy kész tények elé legyenek állítva bármely témában, csak hogy ne kelljen gondolkodniuk. Ezek a kész tények pedig függetlenül helyeségüktől vagy netalán helytelenségüktől, tényleg tények, mégha csak látszólagosak is, és e jellegüknek csakis a tekintélyük szabhat határt.

A természetes tekintély nagyon különbözik a mesterségestől. Ez független mindenféle e világi dologtól, kezdve a vagyonnal, rangokkal, családi származással és csak kis számú egyén rendelkezik vele, akik megmagyarázhatatlan okból rendkívüli befolyással rendelkeznek embertársaikra nézve. Eszméiket, bármiféle tudatos vagy tudattalan módszer nélkül képesek társaikkal elfogadtatni, szinte azt lehet mondani hogy társaik kezesbárányként esznek a tenyerükből, annélkül hogy ők bármiféle tudatos erőfeszítést tennének ez irányba.

A tömegek nagy vezérei, mint Buddha, Jézus, Mohamed, az orléans-i szűz vagy Napóleon mind rendelkeztek ezzel a természetes tekintéllyel, legalább is valamilyen szintig és főleg e adottságukból kifolyólag tudták hírnevüket elérni. Az istenek, a hősök és a dogmák belső erejük segítségével tudják elérni céljaikat a világban. Róluk nem szabad vitatkozni. Létezésük eleve adott és megkérdőjelezhetetlen.

Az általam felsorolt személyek mindegyike rendelkezett e megigézés képességével még mielőtt híressé vált volna. Napóleon példáját nézve, szembe tűnő, hogy dicsőségének csúcspontján rendkívüli mértékű tekintéllyel rendelkezett, már csak hatalmából kifolyólag is. De e tekintély akkor is körülvette, amikor még csak ismeretlen katonatiszt volt a sok közül. Amikor még, mint ismeretlen tábornokot, befolyásos védelmezőinek közbenjárásával, kinevezték Olaszország hadseregének vezérévé, vele nem túl együttműködő altisztek között találta magát, akik rosszindulatúan fogadták az újjonc tábornokot. De már innen kezdődően, Napóleon minden akadályt könnyedén vett, beszédek, gesztusok és fenyegetések nélkül sikerült a rosszindulatot hatástalanítania és egyenesen a világhírnévig meg sem állt. Taine idéz egy különös beszámolót Napóleon egyik ilyen első interjújáról:

"Az osztagok vezetői, akik közül Augereau, a kissé szájhős, mégis vad és hősies, önbizalma csúcsán, megérkezett a tisztgyűlésre és azon nyomban ellenszevesen viselkedett a Párizs által küldött újjonc tábronokkal szemben. Augereau engedetlenségének és arcátlanságának jó híre jócskán megelőzte őt minden helyzetben és ez most is így volt. Sor került a bemutatkozásra és Napóleon egyszerűen és katonásan elmagyarázta milyen intézkedéseket kíván hozni, kiadta parancsait és elbocsájtotta a vezetőket. Augereau viszont, egész idő alatt csendben maradt; csak az elbocsájtás után tért magához és mondta el első benyomását. Masséna tábornoknak elmondta hogy az ördögi kis tábornok lenyűgözte; és nem tudott magyarázatot adni e érzés okára, annyira erőt vett rajta.

Világhírnevet szerzett magának, amivel arányosan tekintélye is jócskán megnőtt és sokak ezután különös istenítéssel adóztak feléje. Vandamme tábornok, a forradalom egyik kemény és tipikus katonája, aki még Augereau-tól is energikusabb és kegyetlenebb volt, d'Arnano tábronagynak 1815-ben, a következőképp számolt be Napóleonról: "Ez az ördögi ember olyan hatással van rám, hogy azt még önmagamnak sem tudom megmagyarázni. És habár sem az ördögtől sem pedig Istentől nem félek, ha az ő jelenlétében vagyok, akkor úgy érzem, hogy bármire képes vagyok és nincs az az akadály ami vissza tudna tartani bármitől." Napóleon hasonló hatással bírt mindenkire aki kapcsolatba került vele(19).

Davoust, saját és Maret Napóleon iránti odaadásáról így írt: "Ha az uralkodó parancsba adta volna Párizs, túlélők kímélete nélküli, teljes lerombolását, Maret biztosan, hogy családját kimenekítette volna a városból, én viszont, azon félelmeből, hogy nehogy a császár tudtára jusson, ugyanezt nem mertem volna megtenni."

Ezen tekintély lehengerlő hatását kell figyelembe vennünk ahhoz is hogy meg tudjuk érteni Napóleon Elba szigetéről való visszatérését és azt hogy milyen egyszerűséggel volt képes az érte küldött hadsereget egyetlen mondat kimondásával a saját oldalára állítania.

"Napóleon", írja a brit hadnagy Wolseley, "Majdhogynem egyedül, a királyságának számító Elba szigetéről menekültként lép francia földre és villámgyorsan képes visszahódítani azt, bármilyen vérrontás nélkül, felborítva a megszilárdult hatalmi struktúrát, a királlyal az élén; hát megnyilvánulhat egy vezető személyes fölénye ettől megdöbbentőben vagy ámulatba ejtőbben? E hadjárata elejétől egészen a végéig, szembetűnő volt a szövetségesek feletti hadi előnye és az hogy valójában mennyire közel került ahhoz hogy le is győzze azokat!"

Tekintélye még Napóleont is túlélte hisz ez a tekintély tette ismeretlen unokaöccsét is uralkodóvá. Hogy milyen hatalmas is Napóleon emléke, abból látszik hogy még ma is milyen csodálattal néznek hagyatékára. Embereinek semmibe vétele, milliók lemészárlása, minden megengedett ha valaki képes ilyen fokú tekintély megszerzésére és annak fenntartására. Semmi kétség, hogy ebben az esetben, a tekintély egy igen különlegesen egyedi formájáról van szó, amely ezen felül nagyon hasznos tud lenni vallások, eszmék és birodalmak születésénél illetve fejlődésénél. A tekintély pedig, e tömegre parancsoló jellege nélkül, nem tudná elősegíteni ezt a fajta fejlődést.

A tekintély e fajtája azonban, nem csak a személyes fölényre, katonai erőfitogtatásra vagy vallási fanatizmusra épít; akkor is hatásos lehet ha sokkal mérsékeltebb eredetű. Századunk több kiemelkedő és még sokáig az emberiség emlékezetében megmaradó példát is szolgáltathat erre. Ezek közül is rendkívüli jelentőségű az az ember aki a Föld felszínét átformálván, fellendítette két kontinens nemzetei között a kereskedelmi viszonyokat. Vállalkozásának sikeressége egyrészt hajthatatlan természetében másrészt pedig a körülötte lévő emberekre való személyes befolyásán múlt. Hogy legyőzze az őt és vállalkozását ellenzők sokaságát, egyszerűen meg kellett jelennie a nyilvánosság előtt, hogy nyilatkozatot tegyen. Röviden és célra törően beszélt és márcsak ebből kifolyólag is rengeteg ellenzője az ő oldalára állt át. Későbbi éveiben amikor keresztül hajtatott Southampton-on, harangozással tettek előtte tiszteletet és ma is Angliában folyamatban van egy mozgalom amely azt szándékozik elérni, hogy szobrot emeljenek neki.

"Miután minden létező akadályt áthidalt, embereket és dolgokat, mocsarakat, köves dombokat és sivatagokat", Elhitte hogy minden nehézség legyőzhető és Panamában is ugyanazt akarta véghez vinni mint Suez-ban. Belekezdett ebbe a vállalkozásába is, de sajnos a régi módszereivel; de ahogy a módszerei, úgy ő is idős volt már és mindhiába a hite nem bizonyult elégnek ahhoz, hogy hegyeket mozgasson meg, legalább is nem ilyen óriási hegyeket. A hegyek tehát maradtak, a hős hírneve és dicsősége pedig lassan szertefoszlott, vállalkozásával együtt. Élete élő példája a tekintély és hírnév elmúlásának. Amilyen gyorsan vált a történelem egyik legünnepeltebb hősei egyikévé, ugyanolyan sebesen lett lefokozva a leghétköznapibb bűnözők szintje alá. Halálakor, úgy temették el, mint hétköznapi senkit, aki egész életét semmittevéssel töltötte. Csak idegen uralkodók emlékeztek meg róla úgy, mint a történelem egyik fontosabb személyei egyikéről.(20)

Mégis, az itt felsoroltak a legextrémebb eseteknek számítanak. Hogy részletesen megérthessük a tekintély pszihológiáját, a véghezvitt tettek legkülönbözőbb végleteit kell vizsgálnunk, egyik részt a leghatalmasabb birodalmakat megalapítók tekintélyét, másrészt pedig a leghétköznapibb és leghaszontalanabb találmányok feltalálóinak tekintélyét.

Ezen végletek között, a civilizáció számos elemei behelyezhetőek, amelyek tekintélyt parancsolnak - tudományos felfedezések, művészeti értékek, irodalmi művek, stb. - és megállapítható, hogy a tekintély a társadalmi befolyásolás egyik alapvető eleme. Tudatosan vagy sem az élőlényt vagy tárgyat tudat alatti utánzással illetve azonosulással kezelik, ebből kifolyólag pedig egy egész generáció fog bizonyos érzelmeket illetve gondolatokat magáévá tenni. Ez az utánzás vagy azonosulás pedig tudattalan jellegéből kifolyólag is tökéletes. A modern festők akik lefestik természetes környezetükben a bennszülötteket, ritkán vannak tudatában ihletük igazi forrásának. Hisznek saját őszinteségükben, viszont ha előttük egy zseni festőművész nem rakta volna le e művészi irányzat alapköveit és nem mutatott volna ezzel utat, akkor a festőművészek többsége vak maradt volna a legkülönlegesebb ecsetvonásokra. Mindenek előtt tehát a nagy mesterek és azok munkáiknak a tekintélye az ami vezeti ezeket a művészeket saját munkáik megalkotásában. De ehhez hasonló példákat lehet találni a civilizáció összes többi szférájában is egyaránt.

Mindezek alapján levonható a következtetés, hogy a tekintély kialakulására több tényező is kihathat; ezek közül a sikeresség volt mindig is a kulcsfontosságú. Minden sikeres személy illetve eszme, felismerése és elfogadása után, úgymond nincs többé megkérdőjelezve. Annak bizonyítéka, hogy a siker a tekintély egyik legfontosabb eleme, az hogy a sikerrel együtt a tekintély is nagyon gyorsan elmúlik. A tegnap éltetett hőst, a tömeg meg fogja tagadni, ha az kudarcot vallana. Ez a megtagadás pedig annál intenzívebb lesz minél nagyobb volt a hős eredeti tekintélye. A tömeg ebben az esetben, magával egyenrangúként fog tekinteni a hősre, aki lecsúszott trónusáról és bosszút áll a hősön amiért az becsapta őt. Robespierrenek is, amíg kortársait folyamatosan gilyotinra küldte, hatalmas volt a tekintélye. De amikor egy aprócska szavazathiány megfosztotta őt hatalmától, azon nyomban elvesztette e tekintélyét a tömeg szemében azok pedig ugyanarra a sorsa juttatták mint amire ő kárhoztatott annyi ártatlant és bűnöst egyaránt. A hívők, saját istenek szobrait tudják a leghevesebb gyűlölettel és haraggal apró szilánkokra törni.

A siker akarása okozhatja a tekintély leggyorsabb elértéktelenedését. De e mellett a tekintély hosszabb ideig is örlődhet mire elveszti eredeti befolyását.

Mindenesetre ha a tekintélyt megkérdőjelezik, akkor az már nem tekintély többé. Az istenek és uralkodók is csak addig voltak képesek megőrizni tekintélyüket, amíg elnyomtak minden megkérdőjelezést ami annak szóllt. A tömeg csak akkor tud csodálattal adózni a tekintélynek, ha távol tartják őt csodálatának tárgyától.
