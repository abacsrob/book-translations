III. rész: A különböző típusú tömegek jellemzői és ezek ismertetései

3. fejezet: Az Esküdtszék tagjai

E fejezetben az Assizi esküdtszéket és azok tagjainak viselkedését fogom elsősorban vizsgálni. Ez az esküdtszék a heterogén és nem névtelen tömeg egy több mint megfelelő példája. Befolyásolhatóságuk a megszokott viszont bizonyos kapacitásban képesek tudatos érvelésre. Nyitottak a vezérszemélyiség sugallataira és őket is nagyrészt tudatalatti ösztöneik és érzékeik irányítják.

Az esküdtszékek mindenesetre arra szolgáltatnak példát, hogy a tömegek tudatos döntései néha lehetnek fontosak, legalábbis valamilyen szintig. Azt már láthattuk, hogy amikor egy tömeget azért hívnak össze, hogy az valamiről kritikus véleményt mondjon, akkor ilyenkor a tömeget alkotó egyének inteligenciájának nincs meghatározó szerepe. Példának okáért, egy csapat mérnök vagy pedig egy csapat művész nem fog különösebben eltérő véleményeket mondani általánosan vett dolgokról. Bizonyos korokban, kifejezetten pedig 1848 előtt, a francia igazságügy gondosan válogatta az esküdtszékek tagjait, úgy hogy azok a legfelvilágosultabb osztály tagjai közül kerüljenek ki, akár írókat, professzorokat vagy tisztviselőket választva. Manapság pedig az esküdtszék tagjait kereskedők, üzletemberek illetve munkások sorából választják ki. De, a jogban jócskán járatos írók legnagyobb meglepetésére, az esküdtszékek döntéseinek minősége nem rosszabodott de nem is javult ennek következtében. Még a bírók is, akármennyire is idegenkednek az esküdtszék intézményétől, felismerték ennek az állításnak a helyességét. M. Bérard des Glajeux, az Assizi bíróságok volt elnöke írta le véleményét memoárjaiban:

"Az esküdtszék tagok kiválasztása a körzeti tanácsos felügyelete alá esik, akik saját politikai vagy egyéb kritériumaik alapján állítják össze az esküdtszéktagok listáját. Legnagyobb százalékban kereskedőket szoktak választani, de az eddigiekhez képest kisebb társadalmi rangú egyének is bekerülhetnek, mint amilyenek pl. akármelyik munkás. De miután ezek az egyének felveszik az ítélkező szerepét, az újjonc lelkesedésével felfegyverkezve, egymáshoz hasonló bírálatokat hoznak, ami nem jelent változást ahhoz a korhoz képest amikor más elvárások alapján választottuk ki az esküdtszék tagjait. Bírálataik nem változtak, se nem lettek rosszabbak és se nem lettek jobbak."

Ezen idézet magyarázata helyett annak következtetését fontos szem előtt tartanunk. Ebből is láthatjuk, hogy des Glajeuxhoz hasonlóan, a korabeli bírók nem igazán jártasak a tömeg pszihológiájának ismeretében. Ugyanennek az állításnak a bizonyítékát látom abban ahogy des Glajeux beszél Lachaudról, aki az Assizi bíróság védőügyvédjeként, az esetei többségében mindig kihasználta a tiltakozási jogát, arra hogy tiltakozzon az olyan esküdtszékek ellen, amelyben nincs képviselve az inteligenciaszint teljes spektruma. Mégis a tapasztalat - és kizárólag a tapasztalat - volt az ami bizonyította, hogy az ilyen és ehhez hasonló tiltakozások teljesen hasztalanok. Ezt az a tény is alá látszik támasztani, miszerint a párizsi klubhoz tartozó ügyészek és ügyvédek mind lemondtak azon jogukról, hogy tiltakozzanak az esküdtszéktagok ellen; és mégis, M. des Glajeux hozzáteszi, a bírálatok nem változtak fikarcnyit sem, "se nem javultak, se nem rosszabbodtak."

A legtöbb tömeghez hasonlóan az esküdtszéki tagokat is legkönnyebben az érzéseiken keresztül lehet megvezetni, nem pedig érvekkel meggyőzni. "Képtelenek ellenálni a látványnak,", írja a védőügyvéd, "árvák, vagy csecsemőjüket szoptató anyák esetében", "ha egy nőnek már csak a megjelenése is kellemes, az esküdtszéki tagok azon nyomban az oldalára fognak állni."

Bármilyen megbánás nélkül követik el az olyan tetteket, amelyek velük személyesen is bármikor megtörténhetnek, szöges ellentétben az esküdtszékkel, aki viszont képes teljes engedékenységet mutatni az olyan bűncselekmények iránt, amelyeket érzelmi indíttatásból követtek el. Csak nagyon ritkán szigorúak a csecsemőjüket meggyilkoló lányanyákkal szemben, vagy az olyan nővel szemben aki azon a férfin állt bosszút, aki elcsábította majd faképnél hagyta őt, hisz ez nem számít veszélyes bűncselekedetnek a társadalom szempontjából(24). Mindezt egy olyan országban teszik amelynek a törvényei nem védik az elhagyott nőt és így az esküdtszék számára a bosszúszomjas nő inkább hasznos mint ártó.

Az esküdtszéket ugyancsak nagyban befolyásolhatja a tekintély. Ezt des Glajeux is megjegyzi, amikor azt mondja, hogy amíg azok demokratikusak összetételben, addig rendkívül arisztokraták viselkedésben: "családi származás, vagyon, hírnév, egy neves személy kezessége vagy bármi más ami kiemeli vagy hangsúlyozza a vádlott előkelőségét a vádlott megítélését javítja az esküdtszék szemében."

A jó ügyvéd csak és kizárólag az esküdtszék érzelmeire próbál hatni, miközben a logikus érvelést próbálja a minimumon tartani. Egy angol védőügyvéd, aki sikereiről híres, a következőképp fogalmazott:

"A per egész időtartama alatt figyeli az esküdtek reakcióit. Éleslátását bevetve, eddigi tapasztalatait nem mellőzvén, megállapítja melyik esküdtag lenne ellene és melyik mellette a kívánt ítéletnek. Minden erőfeszítését az ellenzők indokainak óvatos körvonalazásának szenteli hogy rájöjjön milyen érzések hajtják az esküdttagokat arra, hogy azok ne az ő szemszögéből lássák az esetet. Ez talán az egyik legérzékenyebb pontja az esüdtszéki tagokkal való per alatti kommunikációnak, hisz ők végtelen sokféle okból láthatják másképpen a dolgot mint ahogyan azt az ügyvéd látja."

Ez a néhány sor is csak arról tanúskodik, hogy a szónok beszéde alatt, állandó figyelmet kell hogy fordítson a tömeg pillanatnyi reakcióira. Az előre megírt beszéd hatástalanságának okára rátapintván, hisz az képtelen alkalmazkodni a tömeg pillanatnyi reakcióihoz.

Az ügyvédnek ugyanakkor nem kell az összes esküdttagot meggyőznie, hanem csak a esküdtszék vezéregyéniségeit, akik legnagyobb befolyással vannak az esküdtszék végleges döntésére. "Tapasztalatból tudom, hogy", írja a fenti ügyész, "az esküdtszéki tagok közül néhány energikus egyén képes az egész esküdtszéket belülről befolyásolni". Ezek azok akiket meg kell győzni saját igazunkról, ügyes suggalatokkal és befolyásolással. A következő anekdótát idézem ugyancsak a fenti ügyész egyik tárgyalásáról:

"Közismert, hogy az összes védőbeszéde során, Lauchad sohasem vesztette szem elől azt az egy két keményfejű esküdttagot akiket a legbefolyásossabbnak tartott a többi tag közül. Az esetei többségében sikerült is a saját oldalára állítania ezeket a kirívó esküdttagokat. Egy bizonyos esetnél azonban emberére talált, az egyik ilyen esküdttagot ugyanis nem sikerült meggyőznie, a még majdnem egy órán át tartó, bárki mást meggyőző beszéde alatt sem; a tag a hetedik volt, a második padon a legelső. Az eset reménytelennek tűnt. Lauchad, szenvedélyes beszédét hirtelen abbahagyta és egyenest a bíróság elnökéhez fordult: "Megparancsolná hogy húzzák be azt a függönyt?", miközben a függönyre mutatott, "A hetedik esküdtet elvakítja a napfény." A kérdésés esküdt elvörösödött, elmosolyogta magát és köszönetét fejezte ki. Ezzel sikerült is az ügyésznek meggyőznie a hetedik esküdtet."

Nemrégiben, számos kitüntetett író fogott össze és kezdett hadjáratot az esküdtszék intézménye ellen, annak ellenére, hogy jelenleg csak így áll módunkban megakadályozni egy olyan bírói kaszt kialakulását ami biztosan aláásná a büntetőjogi perek igazságosságát(25). Ezek egy része, azért harcol hogy az esküdtszék tagjai csakis felsőbb társadalmi osztályokból legyenek toborozva; de azt már bebizonyítottuk, hogy ez nem lenne semmilyen kihatással a meghozott ítéletek igazságosságára. Másik részük viszont, látván az esküdtszékek által elkövetett hibákat, teljesen feloszlatná az esküdtszék gyakorlatát és több bíróval helyettesítené azt. Elég nehéz nem észrevenni ebben a hibát, hisz mielőtt a vádlott az esküdtszék elé kerülne, több szinten is elítélik méghozzá főleg bírók, először is a vizsgálóbíró, majd az ügyész majd pedig az Arraignment bírója. Ezután pedig ha az esküdtszék helytelenül ítéli el a vádlottat, hibáztatható-e csak és kizárólag az esküdtszék az igazságtalan ítéletért, ha ugyanezt az ítéletet már több bíró is meghozta előtte és ezen bírók ítélete nélkül a vádlott nem is kerülhetett volna az esküdtszék elé? Nyilvánvaló hogy talán az esküdtszék a vádlott utolsó esélye arra, hogy ártatlannak legyen ítélve. Az esküdtszék hibái mindig is a különböző szerepben tetszelgő bírák hibáiból eredtek elsősorban. Az ilyen sajnálatos esetekért, ezért csakis a birákat lehet okolni, mint ahogyan az egy bizonyos Dr. L. esetében is történt nemrég - aki ellen egy vizsgálóbíró folytatta a vádeljárást, egy lány vádjai alapján, aki azzal vádolta a doktort hogy 30 frankot kicsalt tőle egy illegális sebészeti beavatkozásért cserébe. A doktor el is lett volna ítélve, hacsak a számos ismerőse és páciense nem nyilatkozik a lány gyanús múltjáról és arról hogy a vádlott kiemelkedő személyiségű ember és orvos is egyaránt és hogy a lány vádjai nem többek hazug rágalmaktól. Ezt a bíró is elismerte és mégis valamilyen jogi okból kifolyólag, mindent megtett azért, hogy a koholt vádak ne legyenek elvetve és hogy az eset minél tovább elhúzódjon. Minden hasonló esetben az esküdtszék, ha olyan jogi részletekbe ütközik, amit nem ért teljesen, azt azon nyomban az ügyésszel próbálná letisztázni. Akkor mégis ki az aki ilyen esetekben elsősorban okolható? Mindenféleképp a bírók és az ügyész. Ezért is foggal körömmel kell ragaszkodnunk az esküdtszék intézményéhez a bírósági perekben, hisz az alkotja talán az egyetlen fajta tömeget amelyet egyének nem tudnának helyettesíteni. Talán csak az esküdtszék tudja egyedül azt hogy mérsékelje a törvény hatalmát, amely előtt mindenkinek egyenlőnek kellene lennie, függetlenül a vádlott társadalmi helyzetétől vagy bármilyen más személyes jellemvonásától. Könyörületességre képtelenül és csak a törvénykönyv betűit figyelembe véve, a bíró büntető ítéletével egyenlően súlytaná a gyilkos rablót és a szerencsétlen lányanyát, aki beleőrülve a szegénységbe és abba hogy gyermeke apja kegyetlenül elhagyta őt, csecsemőgyilkosságot követett el. Egy esküdtszék azonban ilyenkor ösztönösen érezné hogy a lány bűnössége megbocsájtható és hogy a neki való megkegyelmezés igenis hozzátartozik a lehetséges ítéletek közé.

A kasztok és egyéb más típusú tömegek pszihológiájának ismeretében, nem lenne olyan eset, hogy az ártatlan vádlott esetét bírók kezébe adnám, az esküdtszék helyet. Az utóbbi esetben lenne esély hogy a vádlottat felmentsék, de az előbbinél erre nem igazán van reális esély. Lehet a tömeg hatalma aggasztó, de a kasztok hatalma még ettől is aggasztóbb. A tömegekre lehet hatni, a kasztokra viszont már nem.
