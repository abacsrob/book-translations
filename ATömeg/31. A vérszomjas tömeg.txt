III. rész: A különböző típusú tömegek jellemzői és ezek ismertetései

2. fejezet: A vérszomjas tömeg

Abból a tényből kifolyólag, hogy a tömeget mennyire könnyű hipnotizált állapotba hozni, a különböző gondolatok és érzések sugallásával, könnyen megmagyarázható az a tudatalatti állapot amely fűti a tömeg indulatait, hogy különböző akár még bünözésnek számító cselekedetet is véghez tudjon hajtani. És habár, a tömeg cselekedeteinek nagy része valóban a törvény által büntetendő kategóriába sorolható, azonban ugyanakkor azt sem mellőzhetjük, hogy a tömeg nem tudatosan hanem valamilyen befolyás alatt cselekszi mindezt.

A tömeg tagjai persze, később meg vannak róla győződve, hogy ők egyénileg nem bűnösek, hisz ők csak a tömeget követve, parancsokat teljesítettek vagyis nem képesek vállalni a felelőséget saját, tömegben elkövetett tetteikért.

A történelem számos példával szolgál a tömeg által elkövetett bűncselekményekre.

M. de Launay meggyilkolása is egy ilyen példa, aki a Bastille kormányzója volt a francia forradalom idején. A vár elfoglalása után a letartóztatott kormányzót a feldühödött tömeg ütte verte vélt vétkeiért. Miközben kivégzésének módjáról vitatkozott a tömeg, de Launay megelégelte a bántalmazást és belerúgott az egyik bántalmazójába. Ekkor valaki közbeszólt, hogy legyen ez megrúgott egyén az aki elmetszi a kormányzó torkát.

"A kérdéses személy, aki egy munkanélküli szakács volt egyébként, eredetileg kiváncsiságból vegyült a tömeg közé, ez alapján úgy vélte, hogy mivel a többség is ezt akarja, a tett igazoltan hazafias és hogy még büszke is lenne ha személyesen büntethetné meg a szörnyeteget mivel az a francia nép szabadságát próbálta hátráltatni. Egy neki adott karddal lecsapott a kormányzó nyakára, de az túl életlen lévén, nem lehelte ki gaz lelkét. Erre a szakács elővett egy kisebb, életlen kést és még nagyobb lelkesedéssel, sikeresen végrehajtotta a kivégzést."

A fenti folyamat menete tisztán kivehető ebből az esetből. A tömeg késztetéséből kifolyólag a szakács megkérdőjelezés nélkül hallgat a suggallatra, vagyis hogy ölje meg a kormányzót, sőt ez a tett számára kiemelkedően nemesnek és hősiesnek is tűnik, hisz a közös jóért cselekszik, hazafias érzések vezérletéből. Egy ilyen cselekedet majdhogynem egy olyan hipnotikus cselekedetnek számít, amelynek az elkövetője nincs tisztában annak valódi következményeivel és ezért az ilyen bűncselekmény sem nevezhető igazi bűncselekménynek hisz nem tudatos az elkövető részéről.

Az ilyen szempontból tehát vérszomjasként jellemezhető tömeg pontosan ugyanolyan pszihológiai tulajdonságokkal rendelkezik mint az összes többi típusú tömeg: könnyű befolyásolhatóság, morális megvezethetőség, a túlhevült érzelmekre való azonnali reagálás, stb.

A francia történelem legsötétebb eseményeit is az ilyen tulajdonságokkal bíró tömegek formálták - a tömeg amely végrehajtotta a szeptemberi mészárlásokat. Amely ugyancsak párhuzamba vonható azzal a tömeggel amely a Szent Bertalannapi mészárlásokat is véghez vitte. M. Taine leírását idézem, aki az akkori tanúvallomások alapján jegyezte az eseményeket.

Azt nem lehet tudni pontosan, hogy ki volt az aki elrendelte a börtön kiürítését és a rabok lemészárlását. Akár Danton volt, akár valaki más; ami meghatározó az az, hogy a tömegnek elég volt egy parancs és az örömest vállalta a lelkiismeretet nem ismerő kíméletlen kivégzőosztag szerepét.

A gyilkosokat alkotó tömeg kb. 300 egyénből állt és teljesen megfelelt a heterogén tömeg kritériumainak. Egy nagyon kis számú elvetemült gazemberen kívül, akik tényleg a gyilkolásért voltak ott, csakis hétköznapi embereket lehetett köztük találni, mint pl. boltosokat és különböző iparosokat. Ezek az emberek meg voltak teljesen győződve arról, hogy amit tesznek azt a közös jóért teszik, hazafias kötelességükként, csakúgy mint fentebb a szakács. A bíró és végrehajtó szerepét egyidőben teljesítették, annélkül hogy bármilyen szempontból bűncselekményként élték volna meg azt amit tettek.

E kötelességük mély tudatában, azon nyomban rögtönöztek egy fajta népbíróságot és e cselekedetük is tisztán mutatja azt hogy a tömegek milyen naiv és kezdetleges igazságosságot képesek képviselni. Az elítéltek nagy száma miatt, azon nyomban egyhangúlag eldöntötték, azok esetében - nemesek, papok, tisztviselők és a királyi udvar szolgái - akiknek a foglalkozása a népbíróság szemében közvetlenül hozzájárult a bűnösségükhöz, azokat az azon nyombani kivégzés várja, annélkül hogy erről ítélkezni kellene. A többi elítélt sorsáról pedig hírnevük és kinézetük alapján fognak dönteni. Ez a kezdetleges hozzáállás megnyugtatja a tömeg lelkiismeretét és szabad utat ad mindenféle szörnyű ösztönös cselekedet végrehajtására, ami ebben az esetben a tömegmészárlás. Ez az ösztönösség azonban - ami tömegek összeségéről elmondható - nem fogja megakadályozni, hogy a kegyetlenséggel ellentétes irgalmas vagy megbocsájtó cselekedetek is előforduljanak.

"Az Abbaye börtönben, ugyanezen mészárlások közepette, amikor a szövetségesek megtudták, hogy az ottani rabok nem kaptak ivóvizet több mint egy napon keresztül, ki akarták végeztetni a börtön felügyelőjét és ezt meg is tették volna, ha csak maguk a rabok nem imádkoztak volna kegyelméért. Ugyanezen rabokat, a népbíróság ítélete után, a kivégzésükre menet az őreik és a kivégzőik is örömteli kiáltások és taps közepette kísérték, ami csak kivégzésükkor ért véget. A kivégzések alatt a közönség vidám táncokat lejtett és ünnepelt. A hölgyeknek külön padok lettek odakészítve, hogy jobban tudják követni az eseményeket, vagyis az arisztokraták hidegvérű kivégzését. Mintha valamilyen kiállításon lett volna az ember a kivétel csak az hogy a kiállítás tárgya emberek kegyetlen lemészárlása volt.

Az egyik kivégzőtag, arra kezdett panaszkodni, hogy mi van ha a hölgyek nem látják minden részletében a történteket valamint arra hogy a nézőközönség nem tudja kivenni a részét a "mulatságból". Ekkor döntötték el, hogy a nézőközönséget is bevonják az eseményekbe és két oszlopot formáltak belőlük, amely között az elítéltnek el kellett sétálnia, hogy így a közönség a nekik adott kard tompa felével ütlegelhesse őt, így meghosszabbítva az elítélt fájdalmait és kínzását. A de la Force-i börtön rabjait meztelenre vetkőztették és bőrük "kaparása" után lassú hasfelmetszéssel végezték ki őket.

Maguknak a kivégzőknek is voltak aggodalmaik a kivégzés helyességével kapcsolatban, a kivégzettnél éppen lévő értékeket nem voltak hajlandóak a tömeg között szétdobálni, hanem "lelkiismeretesen" beszolgáltatták a népbíróságnak.

Az 1000 valahány rab így végrehajtott kivégzése után, valakinek támadt egy olyan ötlete is, amelyet azonnal széleskörben helyeseltek és elfogadtak, miszerint az egy másik börtönben maradt koldusoktól és csavargóktól is, akik valójában feleslegesen vannak etetve, meg kellene szabadulni.

Nem is kellett sok és azokat a rabokat is, közöttük nőket és kb. 50 gyermeket is akik 12-17 évesek voltak, mind kivégeztek, azon vád alapján miszerint ezek a rabok szabadulásuk után biztosan hogy a nemzet ellenségeivé válnának és ezt megelőzvén kell őket kivégezni.

A mészárlások befejeztével, a kivégzést végzők meg voltak győződve arról, hogy óriási szolgálatot tettek hazájuknak és a hatósághoz fordulva azt követelték, hogy ezt viszonozzák nekik valamilyen módon, legyen az pénz vagy kitüntetés akár.

A párizsi kommün 1871-es történéseinek is van néhány mindezzel összecsengő eseménye, amely nagy valószínűséggel nem az utolsó ilyen esemény volt a világ történelmében, ismerve a tömeg természetét.
