I. rész: A tömeg gondolkodása

1. fejezet: A tömeg általános jellemzői - mentális egységének pszihológiai alaptörvényei

A szó mindennapi értelmében a "tömeg" nem jelent mást mint egyének egy helyen való összegyűlését, függetlenül nemzeti, szakmai, nemi vagy bármilyen más hovatartozástól. Pszihológiai szempontból viszont ez a szó egészen más jelentéssel bír. Ha bizonyos előfeltételek teljesültek, akkor ezek az egyének másképp viselkednek "tömegben" ahhoz viszonyítva ahogyan önmagukban viselkednének. A tömegben lévő egyének gondolkodása és viselkedése is közös állarc mögé bújik és az egyének egyedi személyisége megszűnik létezni arra az időre amíg az egyén a tömeg része. Egy kollektív, átmeneti tudat képződik, amelynek mégis pontosan meghatározható jellegzetességei vannak. A tömeg így, megfelelő kifejezés hiányában, szervezetté válik, vagy pontosabban, pszihológiai jellegűvé. Ez a tömeg egységet képez, ami aláveti magát a tömegeket meghatározó pszihológiai törvényeknek.

Az nyilvánvaló, hogy a tömeg nem attól lett szervezett, hogy az a néhány (vagy az a sok) egyén véletlenszerűen egymás mellé került. Ezer és ezer egyén akik összegyűltek egy nyílvános helyen bármilyen konkrét cél nélkül, nyilvánvalóan nem tekinthetőek tömegnek, pszihológiai szempontból. Ahhoz hogy ez mégis valóra váljon, szükség van bizonyos előfeltételek meglétére, amelyek természetét most próbáljuk majd meg beazonosítani.

A tudatos személyiség felszívódása és a gondolatok és érzések egy közösen meghatározott irányba való terelése, azok a tulajdonságok amelyekkel a szervezetté váló tömeg rendelkezik. Ez viszont nem jelenti azt is, hogy az egyéneknek fizikailag is egy helyen kell tartózkodniuk. Sok, egymástól elszigetelt egyén is pszihológiai tömeggé formálódhat, pl. bizonyos érzések megjelenésekor - amilyen pl. amikor katonailag megtámadnak egy országot és a lakosságában feléled a haza védelmének érzése. Ilyen esetekben már a véletlen összegyűlés is elég hogy pszihológiai szempontból is tömegnek tekintsük őket, hiszen egy, közös cél vezérli őket. Bizonyos esetekben akár egy fél tucat emberből álló csapat is tömegnek nyilvánítható, ha annak a fél tucat embernek közös indíttatása van, ami lehet már nem fog fennállni, több száz ember esetében akik véletlenszerűen kerültek egy helyre ugyanabban az időpontban. Másrészt pedig, egy egész nemzet is cselekedhet egyetlen tömegként ha megvan a közös indíttatás, függetlenül hogy nincsenek egy helyre összegyűlve.

A szervezett tömeg pszihológiai szempontból rendelkezik bizonyos átmeneti jellegű általános tulajdonságokkal amelyek könnyen meghatározhatóak. Ezekhez az általános tulajdonságokhoz társulhatnak, további specifikus tulajdonságok is, attól függően, hogy a tömeg milyen felépítésű és ez kihatással van a tömeg viselkedésére. Ebből kifolyólag a tömegeket osztályozhatjuk homogén és heterogén típusúakra. Míg a homogén tömegek csak bizonyos típusú embereket foglalnak magukba, akár faji, nemi, társadalmi, szociológiai, politikai vagy bármilyen más besorolás alapján, addig a heterogén tömegek ezzel ellentétben sok féle egyénből állhatnak.

De még mielőtt elkezdjük vizsgálni a tömegek különböző osztályait, meg kell hogy ismerkedjünk azokkal a közös tulajdonságokkal, amik jellemzik a tömegeket függetlenül attól hogy milyen osztályba tartoznak. Úgy fogunk nekiállni e kutatásnak, mint ahogy azt a naturalista is tenné, vagyis először a közös tulajdonságokat figyeljük meg és írjuk le még mielőtt belekezdenénk az osztályozásba és a különböző osztályokba sorolt tömegek további specifikus tulajdonságainak ismertetésébe.

Pontosan leírni a tömeg gondolkodását nagyon nehéz, azért mert szervezettsége változik nem csak attól függően hogy milyen típusú tömegről beszélünk, hanem attól függően is hogy milyen intenzitású tudat alatti impulzusok érik és hozzák izgalomba a tömeget. Ugyanezen nehézséggel kerülnénk szemben ugyancsak ha az egyént vizsgálnánk pszihológiai szempontból. Az irodalmi művek többségében, az egyének, pl. egész életüket egy bizonyos berögződött beállítottság szerint élik le, amelyet legtöbb esetben a környezetük alakított ki bennük. Máshol már rámutattam arra, az egyén környezetében bekövetkezett valamilyen változás az egyént könnyen kibillentheti mentális beállítottságából és így ráveheti más cselekvésminták magáévá tételére. Pl. ez megmagyarázza a francia forradalom után bekövetkezett, a nagy Francia nemzetgyűlés tagjai közötti aggresszív viselkedést, akik különben saját életükben teljesen szokványos, szelíd életet éltek. Napóleon is, ezen tagok között talált rá legengedelmesebb csatlósaira.

Mivel a tömeg szervezettségének egymást követő szintjeit nem tudnám e művemben megfelelő részletességgel tanulmányozni, ezért inkább csak azokat a tömegeket vizsgálom amelyek elérték szervezettségük teljességét. A szervezettségük csak e végső fázisában jelennek meg a tömegben azok a jellegzetes tulajdonságok amelyek felülírhatják a tömeg által képviselt és egyébként általában elvárható pszihológiai jellegzetességeit; ez teszi lehetővé a tömegben, az egy irányba sodró gondolatok és érzések felülemelkedését és a kollektív tudat csak ezután veszi át a hatalmat az egységgé kovácsolódott tömeg minden gondolata és cselekedete felett. Ezek azok a feltételek, amelyek lehetővé teszik a fent már említett, a tömeg mentális egységének pszihológiai alaptörvényeit, amelyek meghatározzák a tömeg mentális szintű eggyé válását, vagyis az egyén teljes lényének beleolvadását a tömegbe.

A tömegek pszihológiai jellegzetességei között vannak olyanok amelyek elszigetelt egyéneknél is megfigyelhetőek, de vannak olyanok is amelyek csak a tömegekre jellemzőek. Most ezen utóbbi, csak tömegekre jellemző tulajdonságokra fogunk koncentrálni, hogy megfelelőképp rávilágíthassunk fontosságukra.

A legkirívóbb ilyen tulajdonság, ami a pszihológiai értelemben vett tömeget jellemzi a következő: függetlenül a tömeget alkotó emberek egyéni jellegzetességeitől, legyen az a foglalkozásuk, életvitelük vagy akár inteligenciájuk, azon tény, hogy közösen, egyetlen tömeget alkotnak azt teszi lehetővé hogy egy olyan kollektív tudat szerint gondolkozzanak és cselekedjenek amely nem lenne egyáltalán jellemző ha az ezt a tömeget alkotó bármelyik egyén gondolkodását és cselekvését figyelnénk elszigetelt környezetben. A pszihológiai tömeg tehát, egy csak ideiglenesen létező, heterogén elemekből álló lény. Ezt a heterogén jelleget hasonlíthatjuk bármelyik emberi belső szervünköz, amelyek létezését és egyedi funkcióját a különböző sejtek együttes és összehangolt működése teszi lehetővé.

Ellentétben, az egy olyan elismert filozófus, mint Herbert Spencer tollából származó véleménnyel, szerintem nem lehet azt mondani a tömegre, hogy az, az őt alkotó egyének summája lenne. Ezt inkább ahhoz lehetne hasonlítani mint amikor több különböző tulajdonságú kémiai elem reakcióba lép egymással és közösen egy teljesen új vegyületet alkotnak, amelynek a tulajdonságai nem jellemezték egyik összetevő kémiai elemet sem, még az egymással való reakcióba lépésük előtt.

Másfelől, azt könnyű bebizonyítani, hogy a tömeget alkotó egyén viselkedése nagyban eltér az elszigetelt egyénétől, az viszont már nagyobb falat hogy rávilágítsunk e különbség valós okaira.

Először is, a modern pszihológia szerint, a tudat alatti jelenségeknek egyformán döntő befolyásuk van mind a fizikai mind pedig a szellemi életünkre. Tudatalatti létünk sokkal nagyobb jelentőséggel bír mint tudatos létünk. A legfigyelmesebb és legaprólékosabb lélekbúvár is csak ritkán sikeres abban, hogy teljes bizonyossággal mutasson rá tudatos életünk tudatalatti hajtóerőinek pontos okaira. Tudatos cselekedeteink forrásai tehát a legtöbb esetben tudatalattinkban keresendőek, ami pedig főként örökletes úton vált olyanná amilyen. Ez a tudatalatti táptalaj tehát, a számtalan előttünk élt generáció együttes jellegzetességeit tartalmazza, vagyis örökletes úton vált olyanná amilyen. A tetteink okai mögött mindig más további titkos okok is rejtőzhetnek még, amelyeket vagy nem vallunk be, vagy pedig amelyekről egyáltalán nem is tudunk egyáltalán. Cselekedeteink nagyobb részét az ilyen nem tudatos okok vezérlik, amelyek iránt egész életünkben tudatlansággal fogunk viseltetni.

Ezen tudatalatti elemek azok amelyek a tömeget alkotó egyéneknél is közösek lehetnek, másfelől pedig a tudatos részek azok amelyek mindegyik egyénnél különbözhetnek. Az emberek, szellemi szinten rendelkeznek talán a legkevesebb közös tulajdonsággal, míg tudat alatti illetve érzéki szinten ennek az ellenkezője igaz, a legtöbb ember ezen a szinten majdhogynem teljesen egyforma tulajdonságokkal bír, úgy is mondhatjuk, hogy ezen a szinten majdnem mindenki átlagosan egyforma. Vagyis amíg szellemi szempontból egy matematikus és egy cipész között óriási szakadék tátonghat, addig érzéki szinten ugyanezen két ember között talán nincs is észrevehető különbség.

Tehát pontosan ezen tudatalatti vagy érzéki jellegzetességek azok amelyek az emberek nagy többségénél megtalálhatóak, szinte egyforma intenzitással és véleményem szerint pontosan ezen tulajdonságok azok amelyek a tömegekre is kivétel nélkül jellemzőek, sőt jellemzően meghatározóak a tömeg viselkedésének szempontjából. A kollektív tudat ebből kifolyólag minden esetben gyöngíteni fogja az emberek egyéni tudatos tulajdonságait és a tömegben egyéniségük kifakul, ideiglenesen megszűnik létezni. Egy tömegben a tömeg közös tudatalattijának homogenitása mindig kiszorítja az egyén tudatának heterogenitását, így a tudatalatti tuladonságok át tudják venni az irányítást a tömeg minden cselekedete felett.

Ez megmagyarázza azt is hogy a tömeg miért nem képes magas fokú intelligenciára utaló tettek véghezvitelére. Vagyis egy jelentős intellektuális hátérrel rendelkező emberekből álló tömeg nem sok különbséget mutatna azzal a tömeggel szemben akik színtiszta idiótákból állnának. Az igazság az, hogy mivel a tömeget a tudatalatti ingerek hajtják ezért a tömeg majdnem sohasem fog letéreni e útról cselekedeteik szempontjából. A tömegeken a balgaság nem pedig a bölcsesség uralkodik. Vagy ahogyan azt mondani szokták, nem az egész világ bölcsebb Voltaire-től, hanem Voltaire bölcsebb az egész világtól, azzal a kitétellel persze hogy az egész világ alatt a tömeget értjük.

Amint azt már említettük, a tömeg nem csak az őt alkotó egyének summája, hanem attól jóval több, egy teljesen új tulajdonságokkal rendelkező, kollektív tudat által vezérelt pszihológia konstrukció. Most azt fogjuk megvizsgálni, hogy ezen új tulajdonságok hogyan is jöhetnek létre.

Különböző okok határozzák meg ezen, csak a tömeget jellemző új tulajdonságok meglétét, amelyek elszigetelt egyéneknél biztosan nem jelentkeznének soha. Az első ilyen ok az, hogy az egyén amint beleolvad a tömegbe, már csak a tömeg számosságából is kifolyólag, átadja magát a sérthetetlenség érzésének ami felszabadítja benne mindazon tudatalatti és ösztönös cselekvésmintáját, amit a tömegen kívül biztosan nem engedne meg saját magának. Ezzel a tettei után járó felelősséget teljes mértékben átruházta a tömeg kollektív tudatára hiszen ő maga ösztönösen és tudattalanul cselekszik.

A második ok, e öntudatlanság ragályossága, is nagyban meghatározza a tömegeket jellemző tulajdonságokat és ezek változását. E érzéki ragályosságnak könnyű megállapítani a jelenlétét, viszont annál nehezebb rámutatni a mögötte rejlő pontos okokra. Azon hipnotikus jelenségek közé sorolható, amelyeket rövidesen majd részletesebben is vizsgálni fogunk. Egy tömegben minden érzés és inger ragályos, méghozzá oly mértékben hogy az egyén egyik pillanatról a másikra lemondd egyéni érdekeiről a tömeg érdekei miatt. Erre az egyén csak akkor képes amikor beleolvadt a tömegbe, mert egyébként természetéből kifolyólag, teljesen ellentétesen viselkedne.

A harmadik ok pedig az egyén befolyásolhatósága, amely nagy mértékben okozója a második okként már említett érzéki ragályosságnak.

Hogy jobban megérthessük az e jelenség mögött rejlő okokat tudnunk kell, a pszihológia terén nemrég tett bizonyos felfedezésekről. Ma tudjuk azt, hogy lehetséges az egyént olyan tudati állapotra hozni, ahol teljes egészében elveszítette tudatos személyiségének összes jellegzetességét. Az őt kezelő személy, az egyént e állapotában, bármilyen tettre képes rávenni, mégha az a tett egyébként teljesen ellentmondásba kerülne is az egyén egyébként teljesen hétköznapi viselkedési mintáival. Másképpen, az egyén hipnotizált állapotba kerül. Tehát, a legaprólékosabb megfigyelés alapján megállapíthatjuk, hogy, az egyénen, aki már egy ideje beleolvadt a tömegbe és tetteit már kizárólag csak a tömeg kollektív tudata irányítja - vagy a tömeg előbb már említett érzéki ragályosságának a hatása következtében vagy pedig egy, a még általunk nem megismert okból vagy okokból kifolyólag - egy olyan különleges tudatállapot uralkodik el, amely nagyban hasonlít ahhoz amelybe a hipnotizőr is belekényszeríti a hipnotizált alanyát. A hipnotizált alany elméjének tudatos része ilyenkor lebénul és a hipnotizőr az alany minden tudat alatti ösztöne és érzéke felett átveheti az irányítást, egyszerű sugalmazás útján. Az alany tudatos személyisége teljes mértékben felszívódott; ami ebből kifolyólag, az alany akaraterejének és a tisztánlátásának teljes eltűnését is okozza egyben. Az alany megmaradt érzéseit és gondolatait a hipnotizőr pedig belátása szerint képes formálni és irányítani.

Ehhez hasonlítható, a tömegbe olvadt egyén tudati állapota is. Többé nem képes saját tudata szerint cselekedni. Az ő esetében is, csak úgy mint a hipnotizált alanynál, habár bizonyos képességei eltűnnek, más képességei viszont felerősödnek és kimondottan kifejezésre jutnak. Emiatt, ebben az állapotában, az egyén bizonyos tetteket kitörő hevességgel fog végrehajtani, annélkül hogy egyszer is belegondolna tettének bármilyen következményébe is. E hevességnek a tömegbe olvadt egyén sokkal nehezebben tud ellenálni mint a hipnotizált alany, mivel a tömeg kollektív tudata sokkal fokozotabb szinten képes befolyásolni az egyént mint egyedül a hipnotizőr személye. Mégha a tömegben akadna néhány olyan egyén is, akik egy rövid ideig ellen tudnának állni a tömeg befolyásoló erejének, ezen egyének is előbb vagy utóbb át fogják magukat adni a tömeg sodrásának. Ezen egyének esetleg, egy, a tömeg sodrásával ellentétes sugalmazással tudnák kisiklatni a tömeg hatását, de ezt is csak ideig óráig. Pl. a boldog arckifejezések vagy a mosolygás talán késleltethetik a tömeget hogy vérengző tetteket hajtson végre.

Láthatjuk tehát, a tömegbe olvadt egyént legfőképpen jellemzik, a tudatos személyiségének felszívódása, a tudattalan ösztönök és ingerek eluralkodása a viselkedésén, sugalmazás és tömeghisztéria általi viselkedésminták gondolkodás nélküli megtétele. Ő már nem saját maga, hanem inkább eggyé vált a tömeggel, az akarata feletti irányítás hatalmát pedig átruházta a tömeg kollektív tudatára.

Sőt mi több, azzal hogy valaki ily mód beleveti magát a tömegbe, több fokot is lejjebb csúszhat az emberi civilizáció létráján. Elszigetelve, lehet hogy odafigyelne tetteire; de a tömegben, vérengző barbárrá válik - vagyis egy olyan lénnyé, akit tisztán ösztönei irányítanak. Rendelkezik a primitív lények spontaneitásával, erőszakosságával, vadságával, optimizmusával és hősiességével és az amelyekkel való teljes meghasonulásához a tömeg kollektív tudata által suggalt eszmék és eszményképek egyre közelebb és közelebb sodorják. Ha a tömegtől elszigetelve hatnának az egyénre ezek az eszmék, nagy valószínűségel nem úgy reagálna, mint akkor amikor ez a tömegben történne vele. A tömegbe olvadt egyén egy a végtelen sok homokszemcse közül amelyeket a homokvihar tömege kedvére fújhat.

Ezen okokból kifolyólag is, pl. egy esküdtszék tagjai olyan ítéleteket hoznak néha, amelyet, ha a tagoknak egymástól elszigetelve kellett volna meghozniuk, nagy valószínűséggel nem hozták volna meg. Ha a Francia forradalom utáni nagy közgyűlés tagjait vizsgáljuk, ők is tanult és békés egyének voltak. Viszont, mihelyst megalkották a naggyűlést, fél pillanatig sem hezitáltak olyan embereket is gilyotin alá küldeni akiknek az ártatlanságát megingathatatlan bizonyítékok támasztották alá.

A tömegbe olvadt egyén nemcsak tetteiben különbözik igazi önmagától. Még mielőtt teljes mértékben elvesztené független ítélőképességét, gondolatai és érzései egy olyan átalakuláson mennek át, amely alapjaiban hat az egyén teljes lényére, oly mód hogy az a fösvényt pazarlóvá, a kétkedőt hivővé, az őszintét bűnözővé, a gyávát pedig akár hőssé is képes lenne átváltoztatni. A Francia közgyűlés tagjait alkotó nemesség is oly módon szavazta meg a saját előjogaikról való lemondást azon a buzgó és heves augustus 4.-ei éjszakán, 1789-ben, hogy azt a tagok biztosan nem szavazták volna meg ugyanúgy, ha egymástól elszigetelve kellett volna szavazataikat leadniuk.

Az ezekből levonható végső következtetés tehát az, hogy a tömegek intellektuális szempontból habár alsóbbrendűek az elszigetelt egyéntől, viszont a tömeg érzelmi vagyis abból a szempontból hogy milyen érzéseket és ezek az érzések milyen tetteket váltanak ki a tömegből, lehet alsóbb de lehet felsőbbrendű is az elszigetelt egyénhez képest. Mindez attól függ, hogy a tömeg milyen suggalmazásnak van kitéve. Ez az az érv amelyet az ezt a témát vizsgáló írók legtöbbször félreértettek és a tömeget mindig csak negatív jellemzőik szemszögéből vizsgálták. Persze, semmi kétség, a tömeg legtöbbször tényleg állatiasan cselekszik, de van amikor ebbe hősiesség is vegyül. Az egyén helyett, a tömegek azok amelyek képesek biztosítani egy eszme győzelmét, a dicsőség és becsület érdekében csak ők tudják egyéni érdekeiket is akár feláldozni vagy pedig csak a tömeget lehet kenyér és fegyver nélkül is akár útnak indítani, ahogyan az a Keresztes háborúkban is történt, hogy szabadítsák fel Krisztus sírját a hitetlenek uralma alól. Egy nagy eszme elég és a tömegeket nem lehet többé leállítani. Az ilyen típusú hősiesség természetesen ugyancsak tudatalatti, de magát az emberi történelmet is az ilyen fajta hősiesség írta.
