I. rész: A tömeg gondolkodása

3. fejezet: A tömeg gondolatvilága, érvelőképessége és képzelőereje

- a tömeg gondolatvilága

Az előzőekben már rámutattunk arra, hogy a nemzetek fejlődésének útját bizonyos alapelképzelések határozzák meg amelyek csak nagyon ritkán képesek megújjulni illetve felfrissülni. Azt is bemutattuk, hogy e elképzelések hogyan is vernek gyökeret a tömegek tudatában, hogy ez a folyamat milyen lassú és nehézkes és hogy ugyancsak amikor ezek meghozzák gyümölcsüket, milyen erőteljesen tudják befolyásolni a korabeli tömeget. Végül de nem utolsó sorban azt is bemutattuk, hogy ha mégis sor kerülne e alapelképzelések mutációjára, az milyen jelentős mértékű zavart keltene a tömeg viselkedésében.

Alapvetően a tömeg gondolatvilága két osztályba csoportosítható. Az egyikbe azok az átmeneti eszmék tartoznak amelyeket mindig a pillanat szül, pl. személyi kultusz vagy egy dogma iránti rajongás. A másikba pedig azon állandósultnak nevezhető eszmék tartoznak amelyeknek az örökletes kultúra és szokások, a társadalmi környezet és a nyilvánosság véleménye biztosít állandóságot, legalább is egyetlen egyén élethosszának szemszögéből. Ilyen eszmék pl. a hosszú évszázadokon át megszilárdult vallási eszmék vagy a mai társadalom demokratikus eszméi.

Az állandósult eszmék a folyómederben található összes víz térfogatát jelképezik, míg az átmenetiek a folyó felszínén képződő kis hullámzásokkal állnak párhuzamban. Hiába ezen utóbbiakat észleli legelőször a társadalom, ezeknek még sincs akkora szerepe és jelentősége mint az állandósult eszméknek, hisz ezek azok amelyek az egész társadalmat előreviszik, ebben a kontextusban pedig azt is mondhatjuk, hogy ebben a víztömegben úszik előre az egész társadalom.

Ezen állandósult eszmék amelyek még apáink számára az életet jelentették, napjainkra minta vesztettek volna jelentőségükből, sőt ez az értéktelenedés még most is zajlik. Ez elsősorban abból is látszik, ahogyan az ezen eszmékre épített intézményeinkbe vetett hit is egyre jobban megrendülni látszik. Ezzel egyidőben, egyre több és több átmeneti elképzelés lát napvilágot amelyek ezt a megrendülést csak még jobban fokozzák, de egyenlőre egyik sem rendelkezik a megfelelő életerővel ahhoz, hogy a pillanatnyilag túlsúlyban lévő eszmék szerepe végleg megrendüljön.

A sugallmazott gondolatok bármik lehetnek, a tömeg azokat mindig leegyszerűsített és számára egyértelmű képekként fogja tudni csak értelmezni. Ezek a képszerű elgondolások nem racionálisan egymás következményei, hanem egy olyan kártyapaklihoz hasonlíthatóak amelyből a tömeg mindig azt a kártyát húzza ki amelyet tudat alatt épp a megfelelőnek érez. A töneg e gondolkodáshoz való hozzáállása azt is megmagyarázza, hogy miért képes a tömeg néha akár egymással ellentmondó eszmék skandálására is, aztán pedig egy egészen másféle viselkedést is produkálhat akár. A tömeg teljes racionalitást nélkülöző hozzáállása az ami képtelenné teszi arra, hogy érzékelje ezeket az egyértelmű ellentmondásokat.

Ez a viselkedési minta nem csak a tömegeknél figyelhető meg, hanem elszigetelt egyénekre is nagyon jellemző, akik lehetnek akár tanultak is, de személyes hátterük valamelyik aspektusa - vallási, kultúrális vagy bármelyik másik - ezt felülbírálja és racionalitásuk egy részét nem képesek ilyen helyzetekben megfelelően használni. Ezt a viselkedést figyeltem meg számos hindunál akik európai egyetemeken folytatták tanulmányaikat. Számos nyugati elgondolást magukévá tettek, akkor is, ha még nem mondtak le néhány olyan keleti eszméről amelyek ellent mondtak a nyugatiaknak és amelyeket születésük óta ismertek és hangot is adtak ezeknek a mindennapi életükben. A pillanat szeszélyétől függött, hogy épp melyik eszme hatalmasodott el rajtuk és melyiket vallották helyesnek. Ezek az ellentmondások persze inkább látszólagosak mint valódiak, hiszen lényegbeli cselekvést csak a magukkal hozzott eszmék képesek kihozni az elszigetelt egyénből, így a mi hindunk is csak gondolataiban volt ellentmondásos, nem pedig cselekedeteiben. A cselekvő ellentmondás csak akkor mutatkozhat meg az egyénben ha az több mély kúltúrális és társadalmi eszmének is ki volt téve, hosszabb időn át. Az ezzel kapcsolatos megfigyeléseim még nem kiforrottak eléggé ahhoz, hogy komoly gyakorlati szerepük is legyen, de azon a véleményen vagyok hogy, ahhoz hogy ezen elméletet tovább pontosítsam legalább 10 évnyi utazással egybekötött kutatásra lenne szükségem miközben megfigyelem a különböző kultúrális és társadalmi hátterű egyének viselkedését, miközben teljesebb képet alkotok e témáról.

A tömegek által hozzáférhető eszmék elterjedéséhez szükséges ezen eszmék leegyszerűsítése és ez szokszor nagyon bonyolult átváltozást jelent, függetlenül attól, hogy az eredmény mindig az eszme egyszerűsödését fogja jelenteni. Elsősorban, nagyon bonyolult filozófiai vagy tudományos eszmék esetében kell ez az egyszerűsítés, hiszen a tömeg az ő fejletlen racionalitásával csak az eszme leegyszerűsítése után lesz képes azt megérteni és elfogadni. A tömeg nemzeti, kultúrális és társadalmi hátterétől is függ majd, hogy milyen mértékű egyszerűsítésen kell az eszmének átesnie. Ez azt is megmagyarázza, hogy társadalmi szempontból csak nagyon ritkán vagy egyáltalán nem létezik eszmék közötti hierarhia, vagyis a tömeg számára az elfogadott és éljenzett eszme mindig a tökéletes és az épp megfelelő és nincs egy vagy több másik eszme amely ezzel versenyezni tudna. Ez persze azt is jelenti, hogy az eszme amelyet a tömeg elfogad elvesztette igazi értékét az egyszerűsítés miatt.

Vagyis, a tömeg szempontjából az eszme valódi, egyszerűsítése előtti értéke egyáltalán nem is számít. Csak az számít, hogy az eszme hasson a tömegre. A kereszténység eszméje és a görög demokratikus eszmék is ilyen, leegyszerűsített, értéküket vesztett eszmékké korcsosodtak napjainkra. Filozófiai szempontból hibát hibára halmoznak és mégis a társadalom szempontjából a hatalmuk sohasem volt olyan mindenre kiterjedő és erős mint manapság.

Az eszmének miután átesett a megfelelő szintű egyszerűsítésen, be kell hatolnia a tömeg tudatalattijába, ahol eszméből érzelemmé válik, egy olyan érzelemmé ami a tömegbe olvadt egyén számára egy bizonyos ösztönszerűséget kölcsönöz. De, hogy ez megtörténjen időre van szüksége, van hogy nagyon sok időre, amint azt majd a következőkben is taglalni fogjuk.

Egy elgondolás helyességének racionális szintű bizonyítása önmagában még nem képes meggyőzni valakit, aki akár tanult személy is lehet, hogy változtasson a véleményén. Pl. a bizonyítást akár maga a célszemély előtt is elvégezhetjük, a lehető legegyértelműbb módon, a tudatalattija a legtöbb esetben beavatkozik és nem engedi, még ha ennek a legfélreérthetetlenebb bizonyítékok is ellent mondanak, hogy elvesse az elgondolásról alkotott régi és mostmár helytelen véleményét. Valójában a tudatalattija azáltal akadályozza meg az új információ elfogadását, hogy az elgondolásról alkotott leegyszerűsített kép, ami már csak érzelmi szinten létezik tudatalattijában, elutasít mindenféle racionális szintű érvelést. Ez a tömeg esetében sincs másképp.

Amikor az eszmének sikerül végül leigáznia a tömeg tudatalattiját, az egy olyan suggallatként fog hatni a tömegbe olvadt egyénre, hogy az nem lesz képes neki ellenállni. A francia forradalmat életre keltő filozófia eszméknek is legalább egy teljes évszázadig tartott amíg kifejtették teljes hatásukat a tömeg tudatalattijára. Egy egész nemzet, társadalmi egyenlőségért vívott harca lett mindennek az eredménye, amely sok évszázados királyi hatalmat döntött meg és nagy befolyással bírt Európa többi társadalmára is egyúttal. A több mint 2 évtizeden át dúló pusztító konfliktusban, Európa olyan vérengzéseknek lehetett tanúja amelyektől még talán Dzsingisz Kán vagy Tamerlán is elrettent volna. Egy eszme elterjedése még sohasem okozott ilyen mértékű felbojdulást eddig az időpontig a világon sehol sem.

Ugyanakkor, amilyen hosszú időbe tellik amíg egy eszme hatalmába keríti a tömeget, legalább ugyanennyi idő kell ahhoz is, hogy a tömeg felszabaduljon e eszme hatása alól. Ezen okból is, maga a tömeg ilyen szempontból mindig több évszázadnyira is akár le van maradva a kor filozófusaitól illetve tanult embereitől. Ezen tanult emberek közé sorolhatjuk a kor államférfijait is, akik tudatában a korszellemet vezérlő eszmék hibáinak és helytelenségeinek, kell kormányozniuk a társadalmat, még akkor is ha tisztában vannak azzal, hogy elavult eszmék alapján teszik mindezt.

- a tömeg érvelőképessége

Kijelenthetjük, hogy a tömeg igenis képes az érvelésre és ugyancsak a tömegre is lehet hatni érvelés által.

Azonban, a tömeg által alkalmazott és a rá hatni képes érvek, racionális szemszögből vizsgálva, annyira kezdetlegesek, hogy csak hasonlatok felhasználásával tudjuk őket leírni. Pl. a tömeg érvei ahhoz hasonlíthatóak mint amikor egy eszkimó, azon tudását felhasználva, hogy a jég átlátszó és olvad a szájban, arra következtet, hogy mivel az üveg is átlátszó az is olvadni fog a szájban; vagy amikor egy vadember ellensége szívének elfogyasztásától azt várja, hogy ez által megkaparinthatja ellenségének bátorságát; vagy a munkás akit miután egyik munkaadója kihasznált, mindegyik további munkaadójáról ugyanezt fogja feltételezni.

A tömeg érvelése mindig olyan elgondolásokkal és dolgokkal hozható kapcsolatba amelyek csak felszínes nem pedig lényegi kapcsolatban állnak egymással. Ugyanakkor, a tömegre is mindig csak ilyen fajta érvekkel lehet hatni. Racionális érvek sorozatai, amelyek érthetően következnek egyik a másikból, a tömeg számára teljesen felfoghatatlanok, ezért kijelenthető a tömegről hogy az mindig irracionálisan érvel és a rá visszahatás is csak irracionális érveken keresztül lehetséges. Egyes nyilvános beszédek szövegének elolvasása után, szembe tűnő azok racionális szintű gyengesége, viszont a tömegre való hatása ennek ellenére mégsem maradt el. Ez érthető, ha figyelembe vesszük, hogy az ilyen beszédek közvetlenül a tömegekhez szólnak és ezt figyelembe véve is lettek megírva, nem törődvén azzal, hogy milyen hatása lenne pl. egy tanult filozófusra. Egy tapasztalt szónok képes a tömeg tudatalattijának nagyon magas szintű manipulálására. És ha sikerül neki e célt elérnie - akárhány kötetnyi szónoklat sem ér fel azzal a pár varázslatos frázissal amik lényegileg hatottak a tömegre.

Felesleges lenne mindehhez hozzátenni, hogy a tömeg érvelésének erőtlensége megakadályozza a tömeget abban hogy megkülönböztesse az igazat a hamistól, a helyeset a helytelentől vagy egyáltalán attól hogy bármiről racionális véleményt alkosson. Mert amikor a tömeg elfogad egy nézetet, azt mindig tudat alatti kényszer hatására teszi, nem pedig a tudatos meggyőződésére támaszkodva. Ilyen tekintetben azon elszigetelt egyének száma rendkívül nagy, akik képtelenek felülemelkedni a tömeg e elmaradott racionális képességének a szintjén. Így, az a könnyedség is, amellyel bizonyos nézetek elfogadásra találnak, inkább abból erednek, hogy az elszigetelt egyén inkább úszik az árral és elfogadja a tömeg skandálását minthogy, megpróbálja megfogalmazni saját véleményét, ezzel is csak megkockáztatva a személye felé irányuló bármilyen társadalmi szintű elutasítást.

- a tömeg képzelőereje

A racionális érvelőképesség hiányában szenvedő egyéneknél, csak úgy mint a tömegnél is, jellemző, hogy a tevékeny és mindent felölelő képzelőerejüket nagyon könnyen rabul lehet ejteni. Egy személy vagy egy esemény olyan képekként fognak hatni számukra amelyek valósabbak a valóságnál. A tömeget e szempontból, egy állandóan alvóhoz lehetne hasonlítani, aki csak a megfelelő álomszerű ingerre vár hogy felébredhessen és hogy a valós életben is eljátszhassa álombeli szerepét. A tömeg, a racionális érvelés és az önvizsgálat képességeinek teljes hiányában, a lehetetlenség fogalmával sem tud mit kezdeni; ugyanitt érdemes megjegyezni, hogy általános értelemben véve, pontosan ezek a tömeg által lehetetlennek hitt dolgok azok amelyek a legnagyobb hatással lehetnek a tömegre.

Ezért is van az, hogy mindig a megtörténtek bámulatos és mesebeli megközelítése az ami a legmélyebb hatást gyakorolja a tömeg viselkedésére. Amikor vizsgálunk egy civilizációt, láthatjuk hogy annak milyenségét nagy mértékben meghatározza a tömeg kollektív képzeletének bámulatos és mesebeli történésekbe vetett hite. A történelemkönyvekben, a látszat mindig is fontosabb szerepet töltött be a valóságtól, hiszen a tömeg számára a valótlan nagyobb jelentőséggel bír mint a valós.

A tömeget, amely csak képekben képes gondolkodni, csakis ugyanilyen képek által lehet befolyásolni is. Csak az ilyen képesített sugallatok tudják eléggé elszörnyíteni vagy elgyönyörködtetni a tömeget, hogy az cselekvésre is rábírja a tömeget.

Ezen okból kifolyólag is, az olyan színházi előadás képes hatni legmélyebben a tömegre, amelyben egy az egyben ábrázolva van ez a képesített sugallat. A kenyér és a cirkusz az ami kell a népnek, ahogyan azt a gyakorlatban is láthattuk megvalósulni a Római birodalomban. Civilizációk felemelkedhettek és elbukhattak, de csak ez nem változott egy fikarcnyit sem a történelem során. A színházi előadásnál is, a közönség egyidőben éli meg és át ugyanazokat a helyzeteket és érzéseket, egyként sír és egyként nevet, bármennyire is legyenek kitaláltak és elképzeltek a színpadon történő események. Néha viszont előfordul hogy, ezek az érzések annyira mindent elsöprőek és erősek hogy a tömeg nem tehet mást mint hogy kiéli ezen érzéseit. Hasonlóan, ahhoz az esethez amikor egy színházigazgató, túlnyomórészt nyomasztó drámákat játszatott csak színházában és amelyekben az áruló szerepét mindig ugyanaz a színész játszotta. A színházigazgató végül kénytelen volt ezt a színészt megvédeni a tömeg haragjától ami az elődásokon játszott áruló szerepe miatt irányult rá, hiába volt már vége az előadásoknak és hiába volt az csak egy szerep a sok közül, a tömeg számára a valóság összeolvadt az előadás képzelt világával és ezért akartak rátámadni a színészre képzelt bűnei miatt. Itt láthatjuk a legkézzelfoghatóbb és legegyértelműbb bizonyítékot arra, hogy a tömeg mentális állapota milyen könnyen is befolyásolható valójában. A tömeg pszihéjére a képzelet ugyanolyan vagy még mélyebb hatással van mint a valóság és itt világosan körvonalazódik a tömeg a kettő közötti különbségtételre való képtelenségének a hajlama.

A történelmi hódítók és uralkodók megkérdőjelezhetetlen hatalma is mind a koruk kollektív képzeletének mindent elsöprő erejére épült. A nagy befolyással bíró történelmi események, mint amilyenek a budhizmus, kereszténység vagy az iszlám felemelkedése, a reformáció korszaka, a Francia forradalom, korunkban pedig a Szocializmus fenyegető térhódítása, is mind a kor társadalmi és kollektív képzeletének közvetlen vagy közvetett következményei.

Sőt mi több a múlt legnagyobb államférfijai is mind e kollektív képzelőerőt fel illetve kihasználva tudták fenntartani a sokszor mindenre kiterjedő, despotikus hatalmukat. "A katolikus hitet felvéve", mondta Napóleon "tudtam csak végetvetni a Vendée-i háborúnak. Muzulmánnak tetetvén magamat tudtam csak Egyiptomot is megszállni és az olasz papok bizalmát is csak azáltal nyertem el végül, hogy ultramontánként kiálltam a pápa abszolút hatalma mellett. Ha pedig a zsidók fellett kéne uralkodnom, nagy valószínűséggel Salamon templomának újraépítése után ezt könnyen megtehetném.". Nagy Sándor vagy Cézár óta lehet nem volt még egy ilyen államférfi mint Napóleon, aki ennyire értette volna mi kell a népnek. Nem csak győzelmeiben, de vereségeiben is ezt használta ki, hogy jobb színben tűnjön fel a tömegek előtt. Még halálos ágyán is csak ez foglalkoztatta.

Hogyan is lehet hatni a tömeg képzeletére? Hamarosan kiderül. Ami a lényeg, hogy a tömeget sohasem észérvekkel hanem képzeletéhez szóló eszményekkel lehet mozgósítani. Marcus Antonius sem ügyes észérvekkel győzte meg a Cézárt gyászoló tömeget arról, hogy lázadjon fel arisztokrata gyilkosai ellen, hanem úgy hogy felolvasta nekik végrendeletét majd Cézár kihűlt holttestére mutatott.

Bármi ami hatással tud lenni a tömegre egy erős és egyedi képként fog megjelenni a tömeg képzeletében, esetenként társulva pár titokzatos vagy hihetetlen eseménnyel, amelyek lehetnek: egy csata dicsőséges győzelme, egy megmagyarázhatatlan csoda, egy elképzelhetetlen bűntény vagy egy kétségbevonhatatlan remény. Ezt a képet a tömeg előt teljes egészként kell bemutatni, annélkül hogy utalnánk származására. Sok kis száz és száz bűntény nem fog olyan hatást gyakorolni a tömegre, mint egyetlen hihetetlen és megmagyarázhatatlan bűntény amit az évszázad esetleg az évezred bűntényének titulálnak, függetlenül attól, hogy a sok kis bűncselekmény sokkal nagyobb kárt okozott valójában. A párizsban pár éve tomboló influenzajárvány pl. aminek összesen több mint 5000 áldozata volt, csak azért nem okozott komolyabb feltűnést a lakók között, mert annak híreit és áldozatainak számát heti rendszerességgel leadták és ez a statisztikaként ható heti állandó, néhány haláleset nem érhet fel azzal amikor ugyanezt a hírt pusztító, mindeki életét felkavaró és ezres nagyságrendű áldozatot követelő nemzeti tragédiaként mutatják be. De ugyanerre egy másik példa, amikor egyetlen ócenjáróról elterjedt a pletyka miszerint elsüllyedt és több mint egy héten át az emberek másról sem tudtak beszélni csak a kettétört és elveszett emberi életekről, de ha figyelembe vesszük, hogy a hivatalos statisztika szerint ugyanabban az évben több mint 1000 különböző hajó veszett oda, láthatjuk hogy ez az eset is csak a tömegek pszihológiájának eddig ecsetelt jellemzőit támasztja alá.

Következésképp, tehát, a tömegre nem tényekkel lehet hatni hanem azzal hogy rávilágítunk e tények illetve események olyan mozzanataira illetve lefolyásuk módjára, amelyek ingerelni képesek a tömeg tudatalattiját. Ezen tények illetve események összesűrítését, a tömeg képzelete egy egységesnek tűnő képként fogja érzékelni, ami a továbbiakban rabul ejti és magával ragadja majd a tömeget és jó esetben annak viselkedését is. Tehát a tömeg kollektív képzeletének megfelelő ingerlése már nem jár messze a tömeg cselekedeteinek befolyásolásától.
