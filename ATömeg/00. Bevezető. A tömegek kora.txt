Bevezető. A tömegek kora

A nagy forradalmak amelyek megelőzték az olyan gyökeres társadalmi változásokat mint amilyenek a római birodalom bukása vagy az arab birodalom felemelkedése voltak, első látásra talán a politikai változásoknak, barbárok lerohanásának vagy pedig a korabeli uralkodó dinasztiák bukásának tudhatóak be. De ha közelebbről is megvizsgáljuk ezeket az eseményeket a felszíni okok alatt rávilágíthatunk olyan mélyebbről ható okokra is mint amilyen a korabeli társadalmi tudat alapvető és mindent átfogó átformálódása. A valódi jelentőséggel bíró történelmi események nem azok az események amelyek heves erőszakosságukkal és nagyzolásukkal elámítják a történelmet kutató egyént. Hanem inkább ezek azok az események, amelyek a korabeli társadalom tudatát olyan alapvető szinten formálták át mint ahogy csak egy új eszme vagy gondolat képes az ember gondolkodásmódjának majd cselekedeteinek is az átformálására. Vagyis a történelem emlékezetes eseményei azok amelyek társadalmilag érzékelhető következményeit az emberi gondolkodásmód alapvető szintű változása idézte elő. Annak az oka pedig, amiért az ilyen események annyira ritkák, az, hogy semmi sem olyan stabil és megingathatatlan mint egyetlen nemzet gondolatvilága amelynek alap- és építőköveit a kérdéses nemzet ősei fektették le még jóval a nemzet jelenlegi generációja előtt.

A jelenlegi kor is egy, az ilyen kritikus korok közül, amikor az emberiség tudata alapvető változásokon megy át.

Ezen változásoknak két alapfeltétele van. Az egyik, a már régóta intézményesített és elfogadott vallási, politikai és társadalmi dogmák megsemmisítése illetve átértékelése, amelyekben a mai társadalmunk gyökeret vert. A másik pedig, egy olyan teljesen más életkörülményeknek helyt adó létezés megteremtése amely a modern tudományos megközelítés alkalmazásának illetve tudományos felfedezések kiaknázásának az okozata.

Míg a múlt eszméi, habár már részben elfelejtődtek, még mindig nagy hatást fejtenek ki jelenükre, addig a jövő viziói amelyek átveszik ezen múltbéli eszmék szerepét még mindig nem tudtak teljes mértékben kifejlődni, utat adva ezzel a jelen korunkban nagyon is jelenlévő anarhiának és átmeneti időszaknak.

Ezért nem könnyű megjósolni pontosan, mi is fog kifejlődni ezen kaotikus időszak alatt zajló események láncolatából, mi lesz az amit a jövő generációja biztosan meg fog majd örökölni tőlünk. Mik lesznek a jövő eszméinek alapkövei amelyet a jövő társadalma fog felhasználni arra, hogy felépítse saját korszellemét, korabeliségét? Erre a választ nem tudjuk megmondani. Mégis, az egyetlen ami biztos az, hogy ennek jelentős hatása lesz a jövő társadalmának a fejlődésére, hisz az egyetlen erőn ami biztosan megőrzi majd ugyanazt a széleskörű befolyását amivel ma is rendelkezik, nem más mint a tömeg hatalma. A múlt, oly sokáig megingathatatlan eszméi, ma már múlófélben vannak és ezen eszmék szerepeit lassan a számos birodalom bukásáért is felelős, az emberi tudat mélyéről jövő erő, a tömeg ereje veszi át, amely előbb vagy utóbb minden múltbéli eszmét bekebelez és meghasonultá tesz. A tömeg hatalma az egytelen amely napról-napra erősebbé és mindenre kiterjedtebbé válik, míg minden más amit tegnap talán a legfontosabbnak tartottunk volna a társadalmunk létezése szempontjából egyre inkább veszt jelentőségéből. A kor amelyben ma élünk tehát, valóban a tömegek kora.

Szűk egy évszázada még csak, hogy az európai államok uralkodó fejei közötti rivalizálás formálta a történelmi események láncolatai mögötti hajtóerőt. Ezek a rivalizálások határozták meg a nemzetek és országaik sorsát. A tömegek amelyek felett az uralkodó parancsolt, nem igazán számítottak e szempontból. Mára viszont ez megfordulni látszik, ahogyan az egyes uralkodók hatalma egyre jobban eltörpül és jelentőségük egyre jobban elhalványul, úgy növekszik a tömegek véleményének is a súlya és jelentősége. Egyre inkább e hang az ami diktálja az uralkodó számára is azt, hogy hogyan kell viselkednie. A nemzet sorsának alakítását a hercegek és királyok tanácstermeitől átveszi a tömegek szívében lakozó egyre erősebben felszínre törő törekvések akarása.

A munkásosztály politikai körökbe való betörése - vagyis a munkásosztály uralkodóosztállyá válása - korunk társadalmának egyik talán legkirívóbb jellemzője. Az egyenjogú szavazás intézményének a meghonosítása, mint ahogy azt talán a többség képzeli, semmiképp sem e hatalmi átszerveződés fő okozója hanem inkább csak olyan mellékes velejárója. A tömegek hatalmának növekedését először bizonyos eszmék elterjedése katalizálta, amelyek lassan de biztosan beépültek az egymás utáni generációk tagjainak eszméi közé, ami azt vonta maga után hogy egyre többen ezen tagok közül ezen eszméket olyan cselekedetekké formálták amelyeknek lényegi hatása volt a társadalom alakulására. Ezen kezdeti eszmék támogatói úgy voltak képesek eszméik elterjesztésére hogy ráébredtek az ezen az eszmékben lappangó óriási tömegmobilizáló erő jelentőségére. Elég e gondolatok egyetlen jól irányzott elhintése és ezen eszmék magvai ezer és ezer gyökeret eresztenek majd a társadalom változásra éhes táptalajában. A tömegek azóta számos szindikátust szerveztek amellyel saját érdekeiket védik, akár munkaadóik vagy akárki mással szemben akiknek érdekében áll kizsákmányolni őket. Elég csak említést tenni a szakszervezetekről amelyekbe a különböző szakmunkások tömörültek saját érdekeik megvédése céljából, legyen szó a munkakörülményeikről vagy akár a béreikről. Olyan közösségek ezek amelyek tagjai nem rendelkezhetnek önállósággal vagy saját kezdeményezőkézséggel, mivel az aláásná az általuk képviselt közösség "közös" érdekeit.

A tömegek mai követelései egyre jobban és jobban egyértelműsödnek és nem kisebb dolog áll a célkeresztjükben mint a ma létező társadalom alapjaitól történő átformálása, oly mód, hogy az felidézze a modern civilizáció előtti, ősi korokban létező emberi társadalmak törzsi szervezettségének idilli emlékét. A napi munkaórák lehatárolása, bányák, vasutak, gyárak és a termőföldek államosítása, mindennemű fogyasztási cikk egyenrangúan történő elosztása, a felsőbb társadalmi osztályok megszüntetése a munkásosztály életszínvonalának javítása érdekében, ezek a mai kor tömegének a követelései.

A tömegek, tudatalatti jellegükből kifolyólag valójában nem is cselekszenek, hanem reagálnak, méghozzá ösztönösen a zsigereikből. És a mai szervezettségükből kifolyólag, hatalmuk elképzelhetetlen méreteket öltött. Amint tanúi vagyunk a jelenünk eszméinek születésének, annak is tanúi leszünk majd, hogy ezen eszmék milyen gyorsan és észrevétlenül fognak megkérdőjelezhetetlen dogmákká válni egy nagyon is közeli jövőben. Olyan dogmákká amelyek megkérdőjelezése istenkáromlásnak lesz béjegezve. Így fogja megfosztani trónjától az isteni előjoggal uralkodó királyokat és császárokat a tömegek mindent elsöprő tudatalatti ereje.

A ma élő és dolgozó azon írók és intellektumok akik élvezik a mai közép- és felsőbb osztályok támogatását, szűk látókörű világnézettel, szájbarágott eszmékkel, felszínes kétkedéssel és néha túlfűtött egoizmussal próbálják palástolni saját rémületüket amint tudatosul bennük ezen hatalom, a tömeg hatalmának ébredése és megszilárdulása; és hogy harcoljanak e, számukra az emberek elméjét megtámadó rákfene ellen, azon erőt hívják segítségül amelytől már réges rég elfordultak, az egyházat. A tudomány korruptságát hirdetve, a kétszínűségtől bűzölögve, gerinctelenül visszasompojognak a Vatikánhoz mint a tékozló fiú aki megbánta árulását és bűnbánatért esedezik, miközben ezzel saját elveiket a sárba tiporják. Csak azt nem képesek meglátni, hogy már régen késő. Ha szívük lényegét érintette volna meg ez az isteni suggalat, akkor sem lennének képesek megállítani a változás eszméinek terjedését. A ma tömegei elfordulnak azoktól az istenektől amelyeket tegnap még ezen hamis prédikátorok is megtagadtak és eldobtak maguktól. Nincs az a hatalom, legyen az emberi vagy akár isteni, amely megakadályozná e mélyről induló és napról-napra egyre erősebben felfelé hatoló erő kitörését.

A tudomány korruptsága nem valós, mivel nem a tudomány hívta életre sem e intellektuális anarhiát sem pedig ezt a tömegeket oly mélyről megmozgató erőt. A tudomány csak az igazságot ígérte nekünk, vagy legalábbis egy olyan fajta tudást amelyet elménk képes befogadni és megérteni. Viszont amit sohasem ígért, az pont a béke és a boldogság. Érdektelen érzéseinkkel szemben, nem hallja és nem is látja azokat. Csak rajtunk múlik hogy megtanuljunk együttélni és alkalmazkodni a tudomány adta tényekhez, hiszen már semmi sem fogja visszahozni azon illúziókat amelyeket a különböző tudományos felfedezések segítettek lerombolni.

Minden nemzetben felbukkanó tünetek jelzik, a tömegek e rohamosan növekvő erejét aminek gátat szabni már majdnemhogy lehetetlen, hiába kívánnák ezt sokan. Bármilyen jövőt is hoz, alá kell vetnünk magunkat neki és az ellene való okfejtés nem több egy aprócska gyermeki szócsatánál. Természetesen, az is nagyon lehetséges hogy a tömegek felemelkedése egyben a nyugati civilizáció hanyatlásának kezdetét is jelzi, az olyan nyughatatlan és anarhikus korokba való visszatérést amik mindig közvetlenül előzték meg, egy új még ismeretlen civilizáció születését. A kérdés hogy ez elkerülhető-e még?

Mindeddig a korig, a kimerült civilizációk mindent átjáró felemésztése volt a tömegek fő feladata. A történelem is alátámasztja azon feltevést, hogy amikor egy civilizáció morális alapzata meglazul és ereje hanyatlásnak indul a végső ütést ami kiváltja e civilizáció bukását mindig valamilyen vérengző tömeg hozta el, mint amilyenek pl. a barbár törzsek voltak, a római birodalom esetében. A civilizációkat mindeddig mindig csak egyének kis arisztokratikus csoportja igazgatta, nem pedig a tömegek nagy sokasága. A tömegek mindezidáig csak a megsemmisítésre szolgáltak. Megjelenésükre mindig a barbár fázisban lehetett számítani. Egy civilizáció fejlődése, előre megszabott szabályok fegyelmezett betartásán keresztül lehetséges csak, ami magával vonja a jövőkép kikristályosodását és a civilizáció kúltúrájának egyre magasabb szintre való emelkedését - amelyeket ha tömegekre hagynánk, biztosan nem valósulnának meg. Következésképpen természetük tisztán destruktív jellegéből kifolyólag, a tömeg hasonló szerepet tölt be egy halott testén megjelenő mikróbákéhoz amelyek gyorsítják a tetem foszlását és elbomlását. Amikor egy civilizáció struktúrája elrohad, mindig a tömegek okozzák a civilizáció hanyatlását. Ez az a pont az időben, amikor fény derül a tömeg igazi szerepére és ilyenkor a számosság filozófiája tűnik az egyetlen filozófiának ami képes valós hatást gyakorolni az emberek életére.

Vajon ugyanez a sors vár-e a mi civilizációnkra is? Bizonyos előjelek effelé mutatnak, de ezt ki is jelenteni még mindig nem tudjuk teljes bizonyossággal.

Akárhogy is legyen, a tömegek hatalmának kénytelenek vagyunk behódolni, hiszen a jövő előrelátásának akarása minden olyan gátat lesöpört, ami talán kordában tarthatta volna ezt a mostmár megfékezhetetlennek tűnő erőt.

Egyenlőre még csak nagyon kezdetleges tudással rendelkezünk a tömegekről és az ő viselkedésükről és ugyancsak az erről történő diszkurzus még csak egy rendkívüli kezdetleges fázisában van. Pszihológus hallgatók, akik mindig is távol éltek a tömegektől, ezidáig mindig is kis jelentőséget tulajdonítottak nekik és csak nemrég kezdték figyelmüket affelé fordítani, hogy a azok néha mekkora bűncselekményekre is képesek valójában. Minden kétséget kizáróan, a tömeg ahogyan képes szörnyűségek elkövetésére ugyanúgy képes hősies és dícsőséges tettek megtételére is. A tömegek bűnre való hajlama hozzátartozik pszihológiájukhoz és ennek bizonyos fokú fejlettlenségéhez. A tömegek viselkedését ezért nem tudjuk teljes mértékben jellemezni, csak az alapján amilyen bűnöket elkövetnek, ugyanúgy ahogyan egy embert sem lehet egyedül csak a bűnei alapján megítélni.

A világ urai, az összes vallás és birodalom alapítója, hitek apostolai és hírnökei, neves államférfiak és még kisebb csoportok vezérei is mindig is tudat alatt pszihológusok voltak, akik ösztönösen voltak képesek hatni a tömegekre és ezen képességük volt az ami vezérré tette őket. Pl. Napóleon is rendelkezett ilyen fajta tudással amellyel képes volt megmozgatni a tömegeket akik felett uralkodott, azonban más nemzetek pszihológiáját ő is néha félreértette és hibákat követett el e téren (1); és pont ezen hibái miatt kezdett harcokba Spanyolországban és Oroszországban, olyan konfliktusokat gerjesztve amelyek hozzájárultak ahhoz hogy hatalma nem is olyan hosszú időn belül végleges csapásokat szenvedjen és hogy megfékezhetetlen hanyatlásnak induljon. Ma a tömegek pszihológiájának az ismerete az a végső ütőkártya egy államvezér kezében amellyel nem uralkodni akar a tömegek felett - ami manapság egyre nehezebb és nehezebb - hanem azt akarja elkerülni hogy a tömegnek legyen hatalma őfelette.

Csak ezen pszihológia mélyebb megismerése képes megértetni valakivel, hogy a különböző törvények és intézmények milyen jelentéktelen szerepet játszanak abban hogy mi hajtja a tömegeket valójában, hogy mennyire nincs súlyuk azon érveknek és eszméknek amelyek nem lettek úgymond a szájukba rágva, ösztöneik elcsábításán és gyerekes szükségleteik azonnali kielégítésén keresztül. Pl. egy törvényhozó, aki új adót vetetne ki, azon módon kellene ezt megtennie ahogyan az a legigazságosabb mindenki számára? Semmi esetre sem. A gyakorlatban, talán pont az a legmegfelelőbb amelyik egyben a legigazságtalanabbnak is tűnik egyben. Vagy talán, egyidőben, az lehet a legmegfelelőbb amelyik nem szembetűnő és kirívó, hogy a tömegek ne tudják közvetlenül tudatosítani annak valós terhét. Ezen és ehhez hasonló okok miatt is, a közvetetten kivetett adó a legmegfelelőbb formája a tömeg megadóztatásának, mert úgy lehet csak igazán kizsákmányolni, amikor az áldozat azt nem képes észrevenni. Az ilyen fajta adóztatást, a tömegek mindig is könnyebben fogják elviselni, mert mindaddig míg apránként történik ezen kizsákmányolás nem érintve lényegesen a tömegek napi fogyasztási szokásait addig a kizsákmányolás ténye egyszerűen nem fog tudatosulni a tömegben. A kizsákmányolás egyszerű adóztatás marad, ami még elviselhető a tömeg számára. De csak próbálják meg közvetlenül súlytani a béreiket vagy bevételeiket úgy hogy azt egy hatalmas összegben kelljen kifizetni. Mégha ez hosszútávon, sokkal kedvezőbb is lenne mint az apránkénti és csak közvetett adóztatás, az eredmény biztosan valamiféle sztrájk vagy felkelés lenne a vélt elnyomás és kizsákmányolás ellen, amellyel a tömeg hangot adna elégedettlenségének. Ez a hozzáállás abból ered, hogy a tömeg nem képes a hosszútávú gondolkodásra, és hogy pillanatnyi szükségletei és vágyai kielégítésénél nincs fontosabb a számára.


Ez talán az egyik legegyszerűbb példa a tömeg pszihológiájának egyik fő jellegzetességére, mégis oly kevesen képesek ezt megérteni. Napóleon pl. ezen jellegzetességet nem tévesztette szem elől, míg a mai törvényhozók és államvezetők tudatlanul viseltetnek a tömeg e jellegzetes tulajdonsága iránt. A tapasztalat még úgy tűnik, nem tanította meg számukra azt, hogy a tömeg sohasem észérvek alapján cselekszik.

Sok más gyakorlatban is hasznosítható megfigyelés is tehető a tömeg pszihológiájával kapcsolatban. Amint megértjük a tömeg ezen tulajdonságának valódi jelentőségét, a számos történelmi és gazdasági esemény mögötti hajtóerő valós forrására mutathatunk rá. Ez is megmagyarázza, hogy az olyan brilliáns történészek is néha, mint Taine, időnként miért tudták csak részben megérteni az olyan események mint a francia forradalom mögötti igazi hajtóerőt, ami a tömeg e tudatalatti erejéből fakadt. E összetett időszak vizsgálatát olyan leíró módszerek segítségével hajtotta végre, amelyet a naturalistáktól vett kölcsön; csak azt az aprócska tényt tévesztette szem elől, hogy a naturalisták módszerei csak olyan események vizsgálatánál használhatók amelyek nem rendelkeznek erkölcsi komponenssel. Mégis az ilyen erők azok, amelyek a világ színpadának színfala mögött észrevétlenül terelik a történelmi események láncolatát.

Ebből is kifolyólág, már csak a gyakorlati oldalát tekintve is, érdemes időt fordítani tehát, a tömegek pszihológiájának alaposabb vizsgálatára. Mégha csak tisztán kíváncsiak lennénk is, akkor is érdemes lenne ezt a vizsgálatot végigcsinálni. Hisz a tömegek cselekedetei mögötti okok feltárása is legalább annyira érdekes lehet mint a fizikai világ működését vezényelő törvények megismerése és leírása. Munkánk a tömeg erejéről ezért tisztán szintézise, azon a tömeg viselkedésével kapcsolatos megfigyeléseinknek amelyeket szubjektíven tudunk csak észlelni. Majd mások folytatni fogják e munkát részletesebb és mélyrehatóbb elméleteket kidolgozva. Ezen munkám csak az első lépése egy idegen és ismeretlen világ megismerése felé vezető út bejárásának.
