III. rész: A különböző típusú tömegek jellemzői és ezek ismertetései

4. fejezet: A politikai választásokon résztvevő tömeg

A választó tömeg - vagyis az a tömeg amely jogosult bizonyos politikai funkciókat betöltő személyek megválasztására - heterogén jellegű és mivel maga a politikai választás cselekedete egyértelműen definiált, ezért erre a tömegre csak néhány általános tulajdonság érvényes a tömeg összes eddig felsorolt tulajdonságai közül. Ezek, az alapvető hajlam az érvelésre, valamint a kritikusság, az ingerlékenység, a megvezethetőség és az egyszerűség teljes hiánya. Döntéseikre ugyancsak nagy befolyással bírhatnak vezetőik és az ide kapcsolódó tulajdonságok: megerősítés, ismétlés és a vezér tekintély.

Vizsgáljuk is meg hogy, hogyan is lehet a választó tömeget befolyásolni.

Elsődlegesen az a legfontosabb, hogy a jelölt nagy tekintélyt sugározzon a tömeg felé. A személyi tekintély hiányában ezt a vagyon által sugallt tekintély tudja leghatásosabban helyettesíteni, ugyanakkor a tehetség mint olyan nem sokat számít bele ugyanennek a hatásosságába.

Ugyanakkor az is rendkívül fontos, hogy a tekintélyt parancsoló jelölt eszméjét a tömeg megkérdőjelezés nélkül elfogadja. A választó tömeg, amelyet legtöbbször az alsóbb társadalmi réteg képvisel, csak nagyon ritkán választ olyan embert aki nem áll rangban őfelette, azért mert a vele egyenrangú egyénnek legtöbbször nincs semmilyen tekintélye a választó tömeg felett. Ha pedig, valamilyen véletlen folytán ez mégis megtörténne, akkor is kizárólag csak mellékes okokból kifolyólag kerülhet erre sor - például, hogy a tömeg ellenszegüljön egy, az életét nagyban befolyásolni képes személynek és hogy ezáltal enyhítsen az élet felett érzett tehetetlenség érzésén.

Azonban, a tekintély nem egyedüli biztosítéka a jelölt sikerességének. A választópolgár hiúságát és kapzsiságát csak a mértéktelen hízelgés képes elvarázsolni, amit ugyancsak a jelöltnek kell szolgáltatnia. El kell árasztani a választók érzékeit hogy azok telítődjenek és viszakozás nélkül kell nekik fűt-fát is ígérni. Ha a választók munkások, akkor munkaadóikat szitkozódás és gúny tárgyáva kell tenni előttük, hogy lássák és érezzék azt hogy a jelölt az ő oldalukon áll. Ami pedig a rivális jelöltet illeti, minden alkalmat ki kell használni tekintélye beszennyezésére illetve hatalma aláásására. A leghitványabb csirkefogóként kell beállítani, miközben az általa elkövetett szégyenteljes bűnlajstromra fény derül. A jól megalapozott és bizonyítékokkal alátámasztott kijelentések és állítások nem szükségesek, a hangos rágalom és a lehengerlő szónoklás egyedül is képes a tömeg meggyőzésére. Abban az esetben ha a rivális jelölt előtt nem ismeretes a tömeg viselkedésének pszihológiája, akkor az vesztére végtelen magyarázkodásba kezd, ami csak még jobban aláássa saját hitelességét.

A jelölt írt programja jobb ha nincs túlrészletezve, mert ezt riválisai később felhozhatják ellene. Szónoklataiban, azonban a konkrétumokat kell a legerényesebben hansúlyoznia és ígérnie. Ezek a lehengerlő ígéretek nagy hatással vannak a tömegre, annak ellenére, hogy a jelölt tisztában van vele, hogy nem köteles őket betartani hisz a megválasztása után a választópolgárok úgysem fogják ellenőrizni azt, hogy mennyit tartott be a megválasztása előtt tett ígéreteiből.

Az előbbiekben tehát felvázoltuk a tömeg meggyőzésének mindazon tényezőit amelyek kulcsfontosságúak a jelölt sikeres megválasztásánál. Legközelebb azon szavak és kifejezések vizsgálatánál fogunk velük találkozni amelyek irányítják a tömeg viselkedését és amelyek hipnotikus hatását már hangsúlyoztuk. Az a szónok, aki ezekkel az eszközökkel képes a tömeg meggyőzésére, azt tesz a tömeggel amit csak akar. Az olyan kifejezések mint az aljas tőke, az aljas kizsákmányoló, a fáradhatatlan munkásember, a vagyon államosítása, stb. mindig hasonló hatást kelt a tömegben, még akkor is ha ez a hatás már egy kissé elnyűtt. De a jelölt, aki egy olyan hipnotikus kifejezést használ amely, értelmezésének megfelelően homályos jóvoltából, képes a tömeg legelvontabb elvárásainak is hízelegni, nagy valószínűséggel sikeresen fogja venni a tömeg megyőzésének akadályát. Az 1873-as spanyol forradalom szült egy ilyen hipnotikus kifejezést, amelyre bárki rá tudta illeszteni saját értelmezését. Egy korabeli író írt a kifejezés kialakulásának a hátteréről:

"A radikálisok ébredtek rá arra, hogy a központosított köztársaság a felszín alatt nem több egy monarhiától ezért, hogy kedvükre tegyen, a Cortez parlament inkább szövetségi köztársaságnak nyilvánította Spanyolországot, annak ellenére, hogy a választópolgárok döntő többsége nem igazán tudta megmagyarázni, hogy mi is volt az amire szavazott. Ez a kifejezés azonban, mindenkit megelégedéssel töltött el; a polgárok öröme mámorító és őrületteljes volt. Számukra, Spanyolország ezek után az erény és boldogság evilági birodalmává vált. A köztársaságpárti polgár akitől politikai ellenfele megtagadta a szövetségi jelzőt, vérigsértettnek érezte magát. Az emberek az utcákon így köszöntötték egymást: "Éljen soká a szövetségi köztársaság!", miután véget nem érő dicshimnuszokat énekeltek a fegyelemhiányos katonaságról és a katonák önnállóságáról. De mégis mit jelentett a "szövetségi köztársaság" kifejezés az átlagpolgár számára? Hát volt akinek ez a tartományok függetlenségét jelentette, hasonlóan az Egyesült Államokban található államok függetlenségéhez; mások a központosított hatalom megszüntetését látták benne. A barcelonai illetve andalúziai szocialisták ezt a kommunáik abszolút függetlenedésével hozták párhuzamba; egy olyan Spanyolországot láttak maguk előtt amely több tízezer önálló körzetből áll és amelyek mind meghozhatják saját törvényeiket, egyetemben a rendőrság és a katonaság egységes leépítésével. A déli provinciákban nem sok idő múltán, ez az elképzelés kisebb felkeléseket szított amelyek futótűzként terjedtek faluról falura.

Minden fellázadt falu legelső dolga az volt, hogy elvágja a telegráf zsinórjait és hogy tönkretegye a vasúti síneket, csak azért hogy megszakadjon a kapcsolata szomszédaival illetve Madriddal, hisz függetlensége ezt nem csakhogy megengedi hanem egyenesen megköveteli. Ilymód a legeldugottabb falucska is kikiálthatta önállóságát. Egy olyan kantonizmus született, amelyet mészárlások, gyújtogatások és brutalitások egész sora követett, amelyek az ország egész területén előfordulhattak, bárhol."

A választópolgárok e könnyed meggyőzésének tényében csak azok kételkedhetnek, akik még nem voltak tanúi egy választási bizottság által lefolytatott ülésezésnek. Egy ilyen gyűlés folyamán, csakis érzelmi kirohanásokat hallhatunk és sohasem észérveket. A kandidátusok egymásnak feszülvén egy pillanatra sem hagyják abba a másik tekitélyének aláásását és annak megszégyenítését amelyek az ezt követő tömeg mindig legnagyobb szórakozásai. De a sikeres fél mindig csak 5 perc hírnévben részesülhet hisz, az ellenfelének pártfogói szakadatlanul a másik fél mondanivalójának teljes megszégyenítésére és elnémítására törekszenek. Az ehhez hasonló nyilvános gyűlésekről számtalan tudósítás számol be:

"Amint a gyűlés vezetője bejelentette hogy a következő napirendi pont az elnökválasztás, a két rivális politikai tömeg egymásnak feszült. Az anarhisták felugrottak a szószékre és saját jelöltjük megválasztását követelték. A szocialisták erre erényes védekezéssel válaszoltak; kisebb fizikai leszámolás alakult ki a felek között és a jelöltek egymást kölcsönösen árulónak nyilvánították ki miközben a verekedésben megsérült polgárok ott feküdtek tehetetlenül a földön. A tumultus közepette a bizottság úgy ahogy megalakult és a szó joga X jelölthöz kerül. Aki légből kapott szitkozódásokat szórt ellenfele felé, még nagyobb hevességgel és az hasonló jelleggel válaszolt is neki. Idióta, tréfamester, hazudozó, csak hogy néhányat említsünk a sokszínű jellemzés közül amiként a jelöltek egymást jellemezték."

"A szocialisták május 1.-én megrendeztek egy rendezvényt, amelyet a munka ünnepének kiálltottak ki. A gyűlés kulcsszava az "ünnepélyes pihenés!" volt."

"G elvtárs a szocialistákat idiótáknak és utolsó söpredéknek nézi."

"Ezen szavak után közvetlenül a feldühödött tömeg dobálni kezdte a szónokot, majd a tömeg között is összetűzések alakultak ki. A székek és a padok is mind fegyverekké váltak a nép kezében."

Ez a fajta diszkurzus illetve viselkedés pedig egyáltalán, nem kizárólag csak a választásokban résztvevő tömegre jellemző, sőt. Bármely tömegben, amely névtelenséget biztosít tagjainak, nagy a valószínűsége az ilyen fajta viselkedés kialakulásának, lehetnek bármennyire tanultak is a tömeg egyes tagjai. Vegyük példaként a következő egyetemi hallgatók gyűléséről szóló tudósítást:

"A zavar egyre jobban nőtt a nap elteltével; nem hinném hogy bármelyik szónok is képes lett volna egyetlen értelmes mondat elmondására annélkül hogy ne szakították volna félbe. Bekiabálások és hangos közbeszólások tarkították a délutánt minden irányból. Minden tapsot dühös közbekiabálás követett és fordítva és a jelenlévők között is egyéni vitatkozások és dühös egymásra förmedések zajlottak le folytonos gyakorisággal. A közbekiabálókat is, vagy a "Had beszéljen!" vagy pedig a "Csendet!" válasz fogadta.

M.C. - azokkal az útálatos, gyáva, szörnyű, gonosz, haszonleső, megtorló jelzőkkel illete az értekezlet tagjait, mint ahogyan ő maga is viselkedett.

Akkor mégis, hogyan lehetséges hogy a választópolgár ilyen körülmények között hozzon meg egy megfontolt döntést? Már maga a kérdés megfogalmazása is egy a tömegek szabadsága iránt illúziókat dédelgető egyénről árulkodik. A tömegek csak olyan véleményeket képesek magukévá tenni amelyeket beléjük beszéltek, mert saját, racionális véleményt képtelenek megfogalmazni. A mi esetünkben a választó tömeg befolyásolásának hatalma a választási bizottság kezében összpontosul, amelyeknek a vezéregyéniségei teljes mértékben képesek befolyásolni a választók véleményét. "Tudja-e, hogy mi a választási bizottság valódi szerepe?", kérdezi a jelenkori demokrácia egyik legbátrabb harcosa. "Ezek nem kevesebbek társadalmi intézményeink alapköveinél és politikai rendszerünk megalkotóinál. Franciaország sorsáért felelősek, hisz ezek a bizottságok azok amelyek hatalomra segítik annak kiemelkedő vezéreit."(26)

A jelölt tömegre való befolyása közvetlenül adódik a jelölt jelentős anyagi hátteréből is. Bizonyos adományozók állítása szerint, Boulanger tábornok megválasztása közel 3 millió frankba került.

Ilyen hát a választó tömegek viselkedésének pszihológiája, se nem jobb se nem rosszabb az átlagos tömegétől.

De persze mindezek alapján még nem fogom elítélni az általános szavazati jog létezését. Inkább megpróbálok, gyakorlati okokból is, rámutatni a mögötte lévő emberi pszihológia működésére, ahogyan csak tudok.

Semmi kétség, hogy az általános szavazati jog hátrányai mindenki számára nyilvánvalóak. Nem tagadhatjuk le azt, hogy a civilizáció fejlődését azon kevés és inteligens ember teszi lehetővé, akik egy piramis csúcsát alkotják, míg a piramis oldalain lefelé haladva, egyre jobban csökken az inteligencia szintje, hogy aztán a piramis alapját alkotó tömegekhez érjünk amelyeknek már nincs inteligenciájuk, vagy legalább is azt nem tudják használni. Egy civilizáció fenségessége tehát nem függhet a csak a számosságukban felsőbbrendű tömegektől. Ugyanakkor kétségtelen az is, hogy a tömegek által leadott szavazatok sokszor veszélybe sodorhatják a civilizáció fejlettségét, amint azt láthattuk számos megszállás alkalmával, illetve a szocializmus egyre nagyobb térhódítását figyelembe véve, az is valószínű, hogy ezek a veszteségek még mindig nem értek véget.

Akármennyire is helyénvalóak azonban ezek elméletben, gyakorlatban erejüket vesztik ha eszünkbe jut a dogmák elpusztíthatatlan ereje. A tömeg függetlenségének dogmája is csak annyira védhető meg, amennyire a sötét középkor vallási dogmáit meg lehetett védeni és mégis ez a dogma ma sokkal inkább erősödni látszik mint gyengülni. Sőt mi több, szinte kétségbevonhatatlan az, hogy a tömeg függetlenül képes a döntéshozatalra. Gondoljunk csak bele, mi lenne ha egy mai modern tudós visszamenne a középkorba? Vajon meg merné kérdőjelezni a vallási dogmákat, ha látná, hogy az egyedüli dolog amit így elér, az hogy az inkvizíció elé viszik, boszorkányság és az ördöggel való lepaktálás miatt, hisz csak ez vihette rá, hogy az akkori vallási dogmákat megkérdőjelezze. A legbölcsebb számára az, ha ott és akkor hallgat arról amiről tudomása van, vagyis hogy mindez csak vallási türelmetlenség és babona. Az általános szavazati jog is manapság tehát olyan hatalommal rendelkezik mint amellyel a középkori vallási dogmák is rendelkeztek. Szónokok és írók is egyaránt olyan tisztelettel és rajongással utalnak rá, amelyet talán még XIV. Lajos sem tapasztalt. Ezért is kell e dogma iránt ugyanígy viselkednünk és hagynunk hogy az idő oszlassa el a benne való vak hitet.

Egyébként is e dogma aláásása hasztalan lenne hiszen minden ésszerűség mellete szól. "Az egyenlőség korában", mondja Tocqueville, "ember az emberben nem bízik csak azért mert egyformák; mégis ugyanez a hasonlóság adja a tömeg vezéreinek azt a magabiztosságot, aminek segítségével szembe mer nézni a tömeg ítéletével. A számosság és a tudás egymás ellentétei és mégis szükségük van egymásra."

Vajon a korlátolt szavazati jog bevezetésével - az intellektumuk alapján felsőbbrendű személyekre korlátozva - tudnánk-e javítani a szavazás eme negatív mellékhatásain? Egy pillanatra sem kételkedem hogy erre a kérdésre válasz nem, azon egyszerű okból kifolyólag is, hogy a tömeg pszihológiája egyetemes vagyis független a tömeget alkotó egyének inteligenciájától. A tömegben mindenki a tömeg szintjére süllyed és a szavazat, akár negyven matróztól, akár negyven egyetemi professzortól származzék is elsősorban a tömeg szavazata. Egyáltalán nem hiszem, hogy az általános szavazás, amely például a császárság visszaállításáért is felelős, más eredményt hozott volna, ha a szavazók csak tanult emberek lehettek volna. Csak azért mert valaki tud görögül, vagy nagy matematikus, építész, orvos vagy akár rangos ügyvéd, még nem fog ésszerűbben szavazni mint az átlagpolgár. Az összes politikai közgazdászunk magasan képzett de maguk között még a legalapvetőbb kérdésekben sem tudnak megállapodni. Ennek az lehet a magyarázata, hogy az ő tudásuk az átlagember tudatlanságának legkiforrottabb és legmagasabb formája. A társadalmi kérdések megoldásai is ehhez hasonlóan, számos még ismeretlen tényezőből adódóan, a legtöbb ember számára ismeretlenek.

Mindebből kifolyólag, tehát a tanult emberekből összeválogatott szavazók nem fognak semmivel sem ésszerűbben szavazni az átlagpolgártól. Őket is elsősorban a csordaszellem és érzéseik befolyásolnák legjelentősebben ahogyan mindenki mást is aki a tömeg része. Ezek a nehézségek együttjárnak a szavazati joggal és el kell hogy fogadjuk ezeket.

Legyen tehát a szavazati jog korlátolt vagy általános, gyakorlói szavazzanak monarhiában vagy köztársaságban, mindennek nincs jelentősége a szavazás kimenetelére. Mert a szavazás kimenetele valójában nem más mint a tömeg nemzeti öntudatában rejlő törekvések külvilágra való kivetülése.

Országtól függetlenül, a polgárok átlagos véleményét a jelenkori nemzeti öntudat határozza meg és ez egyik generációról a következőre csak nagyon nehezen változtatható meg.

Láthatjuk tehát, hogy itt is a nemzetiség alapvető befolyása figyelhető meg, amit már az eddigiekben is megállapítottunk, amiből következően pedig leszűrhetjük, hogy az ország politikai berendezése és ennek a különböző intézményei csak kis jelentőséggel bírnak az emberek életében. Azért mert az embereket főleg a nemzeti öntudatuk irányítja vagyis a megörökölt tulajdonságaik és jellemzőik összessége amelyekkel rendelkeznek. A nemzetiség és a szolgaság napi szinten elkerülhetetlenek és ezek az emberi sors titokzatos vezérei.
