III. rész: A különböző típusú tömegek jellemzői és ezek ismertetései

5. fejezet: A parlamenti gyűlés

A parlament tagjai egy olyan heterogén tömeget alkotnak, amelyek nem burkolózhatnak névtelenségbe és habár megválasztásuk korról korra és országról országra változhat ezektől függetlenül mégis vannak közös tulajdonságaik. Ebben az esetben a nemzeti öntudat vagy felerősíti vagy legyengíti a parlamenti közgyűlésben a tömeg általános tulajdonságait, de semmi esetre sem akadályozza meg ezek megnyilvánulását. A legkülönbözőbb országok, mint pl. Görögország, Olaszország, Portugália, Spanyolország, Franciaország vagy akár az Egyesült Államok parlamenti közgyűléseinek megfelelő intézmények működése is nagyban hasonlít egymáshoz, nem kímélvén így saját országát a hasonló felmerülő problémáktól sem.

Ezek tudatában, a parlamentáris rendszer a mai modern emberi civilizáció egyik legsarkosabb alapköve. A rendszer annak az elképzelésnek a kifejeződése, akármennyire is hibás pszihológiailag, miszerint az ország teljes szavazni képes polgársága sokkal megfelelőbb vélemények meghozására és kinyilvánítására, mint egy attól sokkal kisebb számú elit tagjai.

A következő általános tulajdonságokkal találkozhatunk a parlamenti gyűlésben: értelmiségi egyszerűség, feszélyezhetőség, befolyásolhatóság, érzelmi túlhevültség és a vezérek teljeskörű befolyása. Ezek mellett ezek a tömegek bizonyos csak rájuk jellemző tulajdonságokkal is bírnak, amelyek röviden bemutatásra kerülnek a következőkben.

Véleményeik egyszerűsége talán a legegyértelműbben rájuk jellemző tulajdonság. Politikai párttól függetlenül, de leginkább a latin népeknél jellemző az, hogy a legbonyolultab társadalmi és politikai kérdéseket a legegyszerűbb és legelvontabb alapelvek és törvények segítségével próbálják kkörülírni. Természetesen ezek országról országra változnak; de már csak azért is mert a parlamenti tagok végsősoron egy tömeg tagjai, képtelenek legyőzni ama hajlamukat, hogy ne essenek túlzásokba ha eszméik kifejezéséről van szó. Ebből következik hogy a parlamenti gyűlés leggyakrabban a túlzott vagyis az extrém eszméket részesíti a legnagyobb előnyben.

A parlamenti gyűlés ezen véleményegyszerűsítése legérthetőbben a forradalmi jakobinusok példájával szemléltethető. A köznép számára dogmatikus és általánosított eszmék segítségével szemlélték a forradalmat. A korabeliek azt mondták róluk, hogy úgy élték át a forradalmat hogy nem kellett azt megtapasztalniuk. Ezen egyszerű dogmákat próbálták felhasználni arra, hogy alapjaiban formálják át az akkori társadalmat a legalsóbbtól egészen legfelsőbb rétegekig. A módszereik egyszerűek voltak, és ehhez az is hozzá tartozott hogy az eléjük kerülő akadályokat minden különösebb átgondolás nélkül egyszerűen megsemmisítették.

A jakobinusok mindegyikét - a girondistákat, vagy akár a termiodiriánusokat ideértve - ugyanaz az eszme hajtotta előre.

A parlament ebből kifolyólag is nagyon könnyen befolyásolható, leginkább vezérszemélyiségük által. Mégis ennek a befolyásolhatóságnak ugyanakkor egyértelmű határai is vannak, amelyet fontos kiemelni.

Bármely helyi vagy nem országos kérdésről a parlamentnek van egy bizonyos elképzelése amelyet nehéz megingatni. Még egy Demoszthenész tehetségével megáldott szónok is erőtlen lenne ezen elképzelések megváltoztatásában, hisz a képviselő mindig saját érdekeit veszi legelőre az olyan kérdésekben mint a haza védelme vagy pedig az alkoholtilalom kérdése. A képviselők véleménye tehát ezeknél a kérdéseknél kizárólagosan személyes indíttatásból származik és csak nagyon nehezen lehet bármilyen befolyásolással hatni rá.(27)

Általános kérdésekben azonban - pl. kormányváltásnál vagy adó kivetésénél - már sokkal könnyebb befolyásolni a képviselők véleményét és ilyenkor a vezér már sokkal könnyebben tudja azokat befolyásolni, mégha azért nem olyan könnyedén mint az átlagos tömeg esetében. A politikai pártok vezetői általában hasonló szintű befolyásolást képesek gyakorolni ezért az egyik párttag mindig két hasonlóan hatalmas és egymással ellentétes késztetés hatása alatt kell hogy véleményt formáljon. Ez megmagyarázhatja azt is, hogy néha a képviselők, nagyon rövid idő leforgása alatt, miért szavaznak ellentmondásosan, vagyis hogy amíg az egyik pillanatban az egyik törvény mellett szavaztak addig utána közvetlenül meghoznak egy másikat ami az első törvényt hatályon kívül helyezi; pl. először megvonják a munkaadóktól azt hogy elbocsájthassák alkalmazottaikat, azután pedig, nem sok időre rá, hoznak egy olyan törvénymódosítást ami ezt az első törvényt hatályon kívül helyezi.

Ugyanez az oka annak is, hogy míg az egyik képviselőház stabil véleménnyel rendelkezik, addig a másik napról napra is akár képes megváltoztatni azt. Egészében nézve ezek az általános kérdések a gyakoribbak, ezért ez a fajta véleményingadozás is gyakoribb - a választópolgároktól való félelem szülte határozatlanság, mindig ott lapul a háttérben, hogy ellensúlyozza a párt vezéreinek suggalatait.

Mégis, a pártvezérek azok akik képesek ezekben a parlamenti vitákban kiharcolni az utolsó szó jogát, amellyel szemben az átlag parlamenti képviselő nem sokat tud tenni.

Ezen vezérek szükségessége egyértelmű, hiszen más országok előtt ők sajátjukat képviselik valamint a tömeg számára is egyetemes fontosságúak vezéreik hisz ők véleményeik irányadói és jóváhagyói.

A vezér befolyása kis mértékben érveléseikből, nagyobb részt viszont tekintélyükből származik. Ennek talán az a legfényesebb bizonyítéka, hogy mihelyt elveszítik e tekintélyüket befolyásuk teljesen köddé válik.

Ennek a tekintélynek személyes jellegűnek kell lennie, amely független mindenféle hírnévtől: erre M. Jules Simons ad példát, amint beszámol az 1848-as parlamentben lezajló eseményekről, amelynek ő maga is tagja volt:

"Két hónappal teljes hatalombalépése előtt, Napoleon Lajos már teljesen elvesztette befolyását."

"Victor Hugo, Félix Plyathoz hasonlóan ásítozáson és mesterkélt tapson kívül mást nem váltott ki beszédével a jelenlévőkből. Nem tetszik a nézőpontja, mondta Vaulabelle Plyatról, annak ellenére hogy ő korunk egyik legnagyobb francia írója és szónoka. Edgar Quinetre is, kivételes és mindenkit beárnyékoló inteligenciája ellenére, hasonló sors várt a parlamentben. A parlament megnyitásakor még valamennyire népszerű volt, de aztán lassan de biztosan mindenki elfelejtette."

"Az emberi zsenialitás különlegessége a politikai gyűlésen észrevétlen marad és itt csakis a hipnotikus szónokzatok, a fennhangú ígéretek és a párt eszméinek istenítése számít, minden más semmiség. Ahhoz hogy hódolattal adózhassanak Lamartine-nak 1848-ban vagy Thiers-nek 1871-ben, egy azonnali pszihológiai aljzószerre lett volna szükség, de az időszak veszélyeivel együtt az akkor irántuk megnyilvánult hála és magasztalás is röptében szertefoszlott.

Az előző bekezdéseket az általa tartalmazott tények miatt idéztem, nem pedig az általa adott magyarázatok miatt hisz ezek jócskán hiányosak pszihológiai szempontból. A tömeg biztosan elvesztené minden jellegét, ha az általuk elkövetett tetteket a vezéreik javára írnák. A tömeg amely a vezére suggalatai alapján cselekszik, azt a vezér által gyakorolt tekintély hatására teszi nem pedig érdekből vagy hálából a vezér iránt.

Ebből is következően a tekintélyt parancsoló vezér tömeg feletti hatalma majdhogynem abszolútnak mondható. Erre pedig egy ünnepelt tisztviselő példája a legkézenfekvőbb, aki a sok évig tartó és mindenre kiterjedő hatalmát egyedül tekintélyének köszönhette(28). Leváltását is csak bizonyos pénzügyi nehézségeket felszínre hozó események kényszerítették ki. Befolyása mégis oly széleskörű volt, hogy a parlamenti tagok többségére óriási befolyással bírt. Egy korabeli író a következőképp írt ezekről az eseményekről:

"Főleg M.C.-nek köszönhetjük, hogy Tonkinért legkevesebb háromszoros árat fizettünk valamint, hogy Madagaszkárban is bizonytalanná vált a talaj a lábunk alatt. Nigériában is egy egész birodalomról kellett lemondanunk és még az egyiptomi helyzetünket is fel kellet adnunk. M.C. elméletei többe kerültek Franciaországnak még az I. Napóleon által okozott veszteségektől is."

De nem neheztelhetünk a kérdéses politikai vezető személyére hisz az csak a közvélemény akaratát követve cselekedett, ami akkor még egészen más volt mint ma. Az biztos hogy az általa okozott károk majdhogynem felbecsülhetetlenek, de nem szabad elfelejtenünk a tényt, hogy az ilyen politikai vezetők csak ritkán képesek megelőzni korukat és legtöbbször csak a tömegek akaratát képesek valóra váltani ami a gyakorlatban megegyezik a hibát hibára halmozással.

Ahhoz hogy a vezető sikeresen legyen képes befolyásolni a tömeget egy olyan szintű megértést kell magáévá tennie, akár tudat alatt is, ami feltárja előtte a tömeg pszihológiáját és amely segítségével el tudja magát adni a tömegnek. Tudnia kell bánni azokkal a szavakkal és kifejezésekkel amelyek izgalomba hozzák a tömeget. Olyan ékesszólással kell sugároznia eszméit - amelyek nem igényelnek semmilyen bizonyítást vagy bizonyítékot -, hogy a tömeg minden szavát igazságnak higgye. Ezek az olyan szintű szónoklatok amelyek csak kevés parlamentben figyelhetőek meg és amelyek közül az egyik a brit parlament.

"Az angol alsóházban lezajlódó viták," mondja Maine, a brit filozófus, "olyan gyenge általánosságokra épülő érveket hoznak fel általában amelyeket felhozóik lobbanékony természete csak még jobban megfűszerez. Ezek a mindenre kiterjeszthető eszmék csodálatos és bámulatos hatást képesek kelteni még a demokratikus beállítottságú személyek körében is. Az ilyen kijelentések háttere általában nem is ellenőrizhető, se nem cáfolható se nem igazolható a kijelentés, csak ragályosságuk az ami maradandó és biztos."

Nem kell túl nagy fontosságot tulajdonítani a fenti idézetnek, ami azonban mindebből leszűrhető az megint csak a szavak és kifejezések az emberi elmére való hipnotikus hatása. Úgy kell őket megválasztani hogy azok a tömegben egy mély és öntudatlan hatást fejtsenek ki. A következő kifejezés, amely egyik vezető személyiségünktől származik, képes ezt szemléltetni:

"Amikor a gyilkos anarhistát és a vétkes politikust egyazon rabhajó fogja elszállítani a megbocsátást nem remélő bűnözők rabszigetére, majd lesz idejük egymással elbeszélgetni és akkor rá fognak jönni hogy valójában nem is annyira különböznek egymástól sőt, ők ketten egy és ugyanazon társadalmi vadhajtás ocsmány rügyei."

Egy olyan élénk kép kelt életre a szónok ellenfelei tudatalattijában, amely azon nyomban fenyegetőleg hatott rájuk. A kettős rémlátomás, vádló érzésként nehezedett rájuk, mintha saját lelkiismeretük vádolta volna őket az eszméik helytelensége és betegessége miatt. Átélhették azt a lappangó halálfélelmet amelyet a legtöbb gilyotinra küldött egyén is megtapasztalhatott, mielőtt elítélték volna őket. Robespierre ködös és mégis éles pengeként ható szónaklatai, a legtöbb őket hallgató személyben ilyen fenyegető érzéseket keltett, ami könnyedén rávette őket hogy megadják magukat a szónokló mondanivalójának.

A vezér érdeke hogy szónoklataiban a legmesszemenőbb túlzásokba essen. A szónok akit idéztem, sikeresen megyőzte hallgatóit arról, hogy a bankárok és a papok tették lehetővé a bombarobbantásokat és hogy ezek a személyek ugyanolyan szörnyű büntetést érdemelnek mint akármelyik anarhista rablógyilkos. Az ilyen kijelentések mindig képesek hatást kiváltani a tömegből. És az ilyen kijelentés sohasem lehet túl erőszakos vagy túl fenyegető. Ugyanakkor félelemfelkeltő hatása sem elhanyagolható. A jelenlévők mindeféle tiltakozását képes már tudat alatt elnyomni, hisz az ellenkezéssel járó következményekbe maga a belegondolás is félelmetesnek tünhet.

Ahogy azt már említettem ez a fajta szónoklás mindig alsóbbrendűség érzését kelti az őt hallgató tömegben. Krízis idején pedig ennek a hatása csak még hevesebbé válik. A Francia Forradalom szónokainak beszédei e szempontból igen tanulságosak lehetnek. Szónoklatuk egész ideje alatt a forradalom elleni bűnök elítélését és a forradalom erkölcsiségét hangoztatták, amelyeket mindig a zsarnokoskodó uralkodók elátkozása és a közember szabadságának éljenzése követett. A szónoklat ezen felvillanyozó pillanataiban a jelenlévők többsége is felugrott és őrült tapssal helyeselt.

Időnként, a szónok lehet magasan képzett és inteligens, de ezek a tulajdonságok előbb okoznak kárt, minthogy hasznosak legyenek. A dolgok elbonyolításával és magyarázkodással a szónok rossz színben fog feltünni a tömeg előtt, mert ezek tompíthatják a tömeg érzelmi reakcióját. A történelem hatalmas vezérei, ideértve a forradalom vezéreit is, mind sajnálatosan eléggé beszűkült gondolkodásúak voltak és pont ez volt az ami lehetővé tette hogy ekkora befolyással bírjanak a tömegre azáltal pedig a korukbeli eseményekre is.

Az egyik legünnepeltebb szónok, Robespierre beszédei gyakran teljesen összefüggéstelenek voltak: egyszerű elolvasásukkal nem tudtunk ésszerű magyarázatot találni a tömeg reakciójára.

"Az iskolai tanítások közhelyei és ismétlődései valamint a francia kúltúra mindenek előtt középszerűségre neveli tanulóit valamint a dacos diákok lázadó magatartását sem képes megfelelően elhárítani. Nem egy kirívó érdekesség és nem is kiváncsivá tevő, hanem inkább csak untatja a tanulókat. Csak kedves és nyájas Camille Desmoulins-okat képes kinevelni."

Még csak belegondolni is szörnyű, hogy egy igen erős meggyőződéssel rendelkező és hihetetlenül szűk látókörő szónok, aki ezek mellett még rendkívül befolyásos is, mekkora társadalmi befolyásra tehet szert. Ezek a feltételek mind szükségesek ahhoz hogy valaki az elé vettet akadályokat mind kicselezze és hogy olyan színtű befolyással bírjon a társadalomra mint amilyennel csak kevesen dicsekhettek eddig a történelem folyamán.

A tömegek ösztönösen felismerik azokban az erős meggyőződésű és energikus személyekben a vezetőt, akikre mindig is szükségük lesz.

A parlamanti szónoklat sikere tehát legfőképpen attól függ, hogy a szónok milyen mértékű tekintéllyel bír a parlament tagjai számára, nem pedig az észérvektől amelyeket esetleg felhozhat beszédében. Ennek az egyik legékesebb bizonyítéka az, hogy ha a szónok valamiből kifolyólag elvesztené ezt a tekintélyét, azon nyomban minden jellegű befolyása is szertefoszlana a parlamenti tagok felett.

Amikor egy ismeretlen szónok szónoklatában csak érveket hoz fel, a legtöbb amit elvárhat az hogy meghallgatják, de ettől többre nem igen számíthat. M. Deaubes  parlamenti képviselő, aki egy éleselméjű pszihológus is egyben a következő viselkedésre vezette vissza a tekintélyel nem rendelkező szónok eredetét:

"Miután elfoglalta a szószéket, gondosan előkészített dokumentumok által alátámasztott tények segítségével próbálja bizonyítani saját igazát.

Azzal álltatja magát, hogy közönségét is ugyanazok a száraz tények hozzák lázba mint saját magát. Újra és újra mérlegelte ezen érveit és nem talált köztük kivetni valót; érveiben magabiztosan meg van róla győződve hogy mindez elég ahhoz, hogy elnyerje közönsége bizalmát. Hisz az általa előterjesztett bizonyítékok minden kétséget kizárnak és az ezeknek való ellenállás teljesen hasztalan. Beszéde elején még biztos elgondolásának sérthetetlenségében és abban hogy parlamenti kollégái is ugyanazt az igazságot tekintik majd elsődlegesnek mint amit önnön maga.

Csak beszéde közben kezd felfigyelni az egybegyűltek beszéde iránti egyre hangosodó érdektelenséggel vegyített nyugtalanságára.

Miért nincs csend? És miért nem figyel senki az általam hangoztatott igazságra? Hogy képzelik azok ott, hogy csak úgy beszélgethetnek, mikor én itt fontos dolgokra próbálom felhívni a figyelmüket?

Magabiztossága kezdi elhagyni. Hitetlenül torpan meg beszédében és a gyűlés elnökére tekint parancsolóan, hogy az tartson rendet amikor ő beszél. Amikor újra beszélni kezd még kevesebben figyelnek rá. Próbál parancsolóan gesztikulálni de ez a gyűlés többi résztvevőjének érdektelenségét csak még jobban fokozza. Már majdhogynem önmagát sem hallja a hangzavarban, ami a végső csapást méri vélt önbizalmára. A tagok nyűzsgése kibírhatatlanná válik."

Amikor a parlamenti gyűlés elér egy bizonyos szintű kollektív izgalmi állapotot közönséges heterogén tömeggé válnak ezzel együtt pedig eluralkodik rajtuk az ezekre a tömegekre jellemző érzelmi szélsőségekre való hajlam ami tetteik vagy rendkívüli nemességén vagy rendkívüli kegyetlenségén fog megnyilvánulni. A parlamenti gyűlés tagja többé már nem önmaga és képes akár olyan törvények mellett is szavazni amelyek teljesen ellentmondanak személyes érdekeinek.

Ennek az öntudatlanságba süllyedésnek legjobb eddigi példája a Francia Forradalom, amelyben a különböző gyűlések számos alkalommal hoztak olyan döntést ami legélesebben ellentmondott személyes érdekeikkel. A nemesség számára óriási áldozatot jelentett az előjogaikról való lemondás mégis az erre vonatkozó döntés egyetlen éjszaka alatt született meg, mindeféle habozás nélkül a Nemzeti Választási Bizottság gyűlésén. Saját nemesi sérthetetlenségükről lemondván, kiszolgáltatták saját és társaik életét is a gilyotin általi halálnak, tudván hogy bármelyik elkövetkező nap rájuk kerülhet a sor. Az igazság az, hogy egy olyan ösztönös tudatállapot uralkodott el ennek a gyűlésnek a tagjain, ami hipnózisként hatva elősegítette azon számos javaslat elfogadását ami mindezt elsődlegesen lehetővé tette. Billaud-Varennes memoárjaiban, aki tagja volt ennek a gyűlésnek, a következőket találjuk ezekről az eseményekről: "A meghozott döntések, amelyeket annyira a szemünkre vetettek, szinte közvetlen meghozásukig számunkra is teljesen nemkívánatosak voltak, és a csak egy teljesen végső szükségállapot volt az ami kikényszerítette meghozásukat."

Ugyanez a típusú ösztönösség jellemzi a forradalom összes többi gyűlését is egyaránt.

"Olyan rendeleteket fogadtak el", mondja Taine, "amelyektől teljes mértékben el voltak rettenve - olyan esztelen rendeleteket amelyek valójában bűntetteknek feleltek meg - barátaik és ártatlanok meggyilkolásáról tárgyaltak és hoztak igenlő ítéletet. A baloldal egyhangúlag a jobboldalal hangos tapsvihar közepette küldte bitófára Dantont, aki a forradalom jelentős vezére volt. A jobboldal is, a baloldal teljes támogatását élvezvén, a forradalmi kormány legkegyetlenebb döntéseit hozta meg. Egyhangú csodálattal és lelkesedéssel választották újra Collot d’Herbois-t, Couthon-t és Robespierre-t így hatalmon tartva a gyilkosságot gyilkosságra halmozó forradalmi kormányt. A köznép és a burzsoázia, vagyis a többség és a kisebbség is saját öngyilkosságát fogadta el ezáltal. Szinte a teljes forradalmi gyűlés önmagát ajánlotta fel a forradalom szent oltárán, a kivégzők számára, annélkül hogy ennek tudatában lett volna. A termidori reakció során, Robespierre beszédét követvén, pedig újra megtette ugyanezt."

Ez egy sötét kép a forradalomról és mégsem túlzás. A parlamenti gyűlések is cselekedeteikben, amelyek elérték a megfelelő kollektív izgalmi állapotot, szinte hipnotizáltak és képesek ilyen jelleget felölteni magukra. Bizonytalan tömeggé válnak, amely minden pillanatban csak ösztönei követésére képes. Az 1848-es közgyűlés következő leírása M. Spullertől származik, aki maga is parlamenti képviselő. A Revue littéraire-ből idézem tanúságtételét, ami teljesen tipikusnak nevezhető. Példát szolgáltat arra az érzéki szélsőségességre amelyet már a tömeg jellemző tulajdonságaként írtam le, valamint arra a nagy szintű befolyásolhatóságra amellyel a tömeg rendelkezik.

A republikánus párt megbomlását annak felosztottsága idézte elő, azok az intrikák, gyanakvások, az a vak bizalom és hit ami miatt mindez elkerülhetetlenné vált. Mindenféle jogszerűség és teljeskörű fegyelem hiányában amelyet csak a határtalan szorongás és a képlékeny illúziók tartottak össze; a párt tagjai ugyanazon a tudati szinten voltak mint akármelyik gyermek. Nyugalmuk ugyanolyan hatalmas mint türelmetlenségük; vadságuk pedig egyenrangú befolyásolhatóságukkal. Ez a tudatállapot egyenes következménye a kordában nem tartható heves vérmérsékletnek és a nem megfelelő iskolázottságnak. Az ilyen egyéneket semmi sem képes meghökkenteni de ugyanakkor akármi összezavarhatja őket. Reszketvén a félelemtől vagy pedig vakon dacolva mindennel, érzékeik a legszélsőségesebb cselekedetekre is rávehetik őket.

A történések mögötti ok okozati összefüggés azonosítására képtelenül, amilyen hirtelen elbátortalanodnak olyan hirtelen képesek a fellángolásra is. Bármely folyadéktól formátlanabbak hisz a legenyhébb befolyásolás is jelentős hatással van rájuk. Mégis milyen szilárd alapzat ez egy újjonnan megalakuló kormány számára?

Szerencsére, az eddig felsorolt tulajdonságok nem állandó jelleggel vannak jelen a parlamenti gyűlés tagjai között. A gyűlés tagjai némely esetekben képesek megtartani egyéni tudatukat és ez is az egyik magyarázata lehet annak, hogy azért néhanapján olyan törvények születnek amelyek megfelelnek a nekik támasztott elvárásoknak. Ezeknél a törvényeknél általában igaz, hogy a törvény szövegét a szerző egymagában írta meg, amikor is minden figyelmét annak megfogalmazására fordíthatta annélkül hogy bármilyen külső befolyás érte volna. Vagyis mondhatjuk azt is, hogy ezek a törvények egy személytől erednek a gyűlés pedig csak rájuk bólint. Ezek a törvények általában a leggyakorlatiasabbak és a leghasznosabbak is. Persze ettől még ezeket a fajta előírásokat is el lehet ferdíteni mindeféle kiegészítő módosításokkal főleg ha ezek a módosítások kollektíváktól erednek. Ami biztos, hogy ilyen esetekben az egyén munkája számottevően hatékonyabb a gyűlés munkájánál. A gyűlés ilyen jellegű munkáját pedig csakis hozzáértő vezetők képesek jobbá tenni. Ezek a vezetők, befolyásolhatóság szempontjából, képesek hatni a gyűlés kollektívájára, a kollektíva viszont már képtelen rájuk visszahatni ugyanezzel az intenzitással.

Minden rájuk jellemző nehézség ellenére, a parlamenti gyűlés ígérkezik az emberiség kormányzásának eddigi leghatékonyabb módjának. Legalább is a civilizáció elitjét alkotó filozófusok, gondolkodók, írók, művészek és egyéb tanult egyének számára ez testesíti meg az ideális kormányzási formát.

Mindezek mellett azonban, két kiemelkedő hátránya is lehet a parlamentáris berendezkedésnek. Az egyik az elkerülhetetlen pénzügyi pazarlás a másik pedig az egyéni szabadság fokozatos korlátozódása.

Az elsőt a választópolgári elégedetlenség elkerülésének szükségessége okozza. Ha példának okáért, az egyik gyűléstag előterjesztene egy olyan törvényt ami garantálná minden munkás nyugdíját, valamint növelné minden állami alkalmazott bérét, a parlament többsége nem merne ez ellen szavazni, mert így csak magára haragítaná az őt megválasztó állami alkalmazottakat és munkásokat, annak ellenére, hogy tisztában lenne azzal hogy a törvény plusz anyagi terhet jelentene a kormány számára amit valószínűleg csakis adónöveléssel lesznek képesek majd kiegyensúlyozni. Lehetetlen habozniuk az ilyen törvények meghozásakor. A parlamenti tag számára a törvényre való szavazás következményei távoliak, nem úgy mint a tartózkodás vagy netalán az ellene való szavazás ami személyes következményeket is jelenthet, hisz lehet hogy pont emiatt nem fogják beválasztani a parlamentbe a következő választások során.

A fent említett pénzügyi pazarlásnak van egy másik befolyásoló tényezője is - a kiosztott pénzügyi források kizárólagosan helyi célokra való elosztása. A gyűléstag az ezekre irányuló törvénytervezeteket sem utasíthatja el, ugyanabból kifolyólag amit az előbb már leírtunk, hisz azzal csak magára haragítaná a mellette szavazó választópolgárokat, feleslegesen veszélybe sodorván saját egzisztenciáját.(29)

A második fent kiemelt hátrány - az egyéni szabadság korlátozódása - már kevésbbé szembetűnő de mégis valós. Ez olyan törvények eredménye, amelyeknek mindig korlátozó hatásuk van és az amelyek melletti szavazást mindig kötelességének érzi a parlamenti gyűlés döntő többsége.

A veszély pedig tényleg létező, hisz még Anglia sem volt képes ezt elkerülni, annak ellenére hogy ő rendelkezik a parlamentáris berendezkedés talán egyik legkiemelkedőbb formájával. Herbert Spencer, egyik régebbi munkájában mutatta be, hogy a polgár látszólagos szabadságának a növekedése mindig az egyén valós szabadságának csökkenésével jár. Az egyén az állam ellen című könyvében, így ír az angol parlamentről:

"Attól az időponttól kezdve a meghozott törvények mind hasonló sémát követtek. Robbanásszerűen kezdett növekedni azoknak a diktatórikus intézkedéseknek a száma amelyek elsősorban az egyéni szabadságjogokat korlátozták, méghozzá két specifikus módon. Évről évre mind több volt az olyan határozatok száma, amelyek olyan viselkedési formákat kényszerítettek az állampolgárokra amelyekről azelőtt szabad akaratukból dönthettek. Ezzel párhuzamosan, mind több és több, nem adóként kezelt járulék megfizetése is kötelezővé vált az állampolgár számára, ha az bizonyos fajta iparágakban akart részt venni. Az ilyen címeken elkobzott anyagi javakat pedig a hatalmon lévő funkcionáriusok kényük kedvük szerint oszthatták szét egymás között vagy fektethették abba amibe csak akarták annélkül hogy ezért bárkinek is elszámolással tartoztak volna."

A szabadságjogok ilyen jellegű korlátozása minden egyes országban egy bizonyos formát öltött, amiről Spencer nem tesz említést; hogy az ily módon meghozott intézkedések, amelyeknek mindegyike kizárólag korlátozó jellegű, az őket megszavazó és való életben alkalmazó tisztviselők hatalmát és befolyását hivatottak növelni illetve kiterjeszteni. Ezek a tisztviselők így válhatnak országaik valós uraivá. Hatalmuk egyenesen arányos a polgárok feletti rendelkezési és hatósági jogukkal amelyek ezen törényeken és intézkedéseken keresztül egyre csak nőnek. A hatalmat így fokozatosan átvevő adminisztratív kaszt az, amely immunis ezekre a változásokra és amelynek nem kell felelőséget vállalnia tetteiért, amely a személytelenségen és az időben való állandóság által biztosított biztonság tudatában viheti végbe ezen tetteit. Nincs is elnyomóbb zsarnokság attól amely ezeket a jellemzőket testesíti meg.

A korlátozó jellegű törvények és intézkedések véget nem érő áradata, amely a polgárok legmindennapibb szokásaira a legösszetettebb formalitásokat kényszeríti, tagadhatatlanul egyre jobban csak korlátozza a polgár szabadságát. Azon téveszme áldozatai, miszerint az egyenlőséget és a szabadságot kisezer törvény meghozása és alkalmazása által lehet csak biztosítani, előbb vagy utóbb szembe fognak kerülni e felfogás valódi következményeivel. És amikor ez bekövetkezik büntetésük nem fog elmaradni, amit habár öntudatlanul de mégis saját magukra szabtak ki azzal hogy ezt a felfogást követték. Elkényelmesdve rabigáikkal, a szolgalelkűség válik életük legfontosabb jellemzőjévé ami megfosztja őket a mindennemű spontaneitás és életerő utolsó morzsáitól is. Hiú árnyékokként, amelyek robotként erőtlenül ismétlik mindennapi rutinjaikat annélkül hogy bármikor eszükbe jutna azok bármilyen megkérdőjelezése.

E pontnál tehát, az egyén már csak önmagán kívül képes keresni a hatalmat amelyet ily módon elvesztett illetve inkább amelyről ő maga mondott le. Az államaparátus szerepe tehát szükségszerűen arányosan nő polgáraik közönyösségének és tehetetlenségének szintjével együtt és ezután már csak az képes azon kezdeményezőkészég és vállalkozószellem kimutatására amelyekkel mindeddig nagyobb részt a privát személyek jeleskedtek. Rá vár az, hogy mindent felvállaljon és igazgasson. Valóságos istenséggé válik. És mégis az eddigi tapasztalat azt mutatja, hogy az ilyen istenségek hatalma csakis múlandó lehet.

A szabadságjogok ilyen fajta korlátozódása tehát, látszólag legalább annyira a polgárok elöregedésének mint a rendszer milyenségének a következménye. De ugyancsak azért, hogy a felületes szemlélő számára legalább megmaradjon a szabadságjogok illúziója, azt mondhatjuk hogy ez a korlátozás a polgárok életét néha csak bizonyos szemszögből érinti. Ez a szabadságjogok korlátozása tehát állandó jellemzője az összes eddigi civilizációnak amelyek valamilyen szempontból hanyatlásnak indultak a történelem folyamán.

A történelem eddigi leckéi alapján, ez állandó jellegű tünetnek tűnik az emberiség kórlapján. Szinte már sorsszerűnek tűnik az, hogy ezen a korszakon mindegyik civilizációnak át kell esnie és ez a valóságban nem is történik másképp.

Egyszerű dolga van annak aki ezt a hanyatlással legjobban jellemezhető korszakot szeretné vizsgálni. E munkámat is, a civilizációnk e annyira meghatározó hanyatlásának a kivesézével fogom zárni. Az e célból megfogalmazott vázlatom pedig talán valamelyest rá tud majd világítani arra, hogy e hanyatlásnak rendkívül meghatározó tényezője az emberi tömeg és annak természete.

Ha tehát megvizsgáljuk az előttünk élt civilizációk születését és hanyatlását, milyen leckékkel gazdagodhatunk amelyek segítségünkre lehetnek abban hogy legalább enyhítsünk a következményeken?

Az emberi civilizáció hajnalán különböző származású emberi csoportosulások kötöttek egymással szövetséget, akár népvándorlások vagy akár véres leigázások által. A különbözőségeik ellenére mindig képesek voltak megtalálni a közös pontot, ami általában mindig egy hatalmas vezér személyében elevenedett meg. Ezek alapján ezekben az őskori emberi csoportosulásokban is valamilyen fokig már fellelhető volt a mai tömegek pszihológiájának egy bizonyos kiforratlan formája. Megtalálható volt bennük a rendkívül ingatag összetartozás, az ösztönös hősiesség és az erőszakra való hajlam is, vagyis mindazon jellemzők amelyek valakit képesek teljesen beszámíthatatlan barbárrá változtatni.

De az idő ahogy képes mindent elmosni ugyanúgy arra is képes hogy mindent összemosson. Az ismétlődő környezeti hatások, a faji keveredés és a mindennapi szokások következményei hosszú időn keresztül mindig éreztetik hatásukat. Az egymástól valamikor annyira különböző emberi csoportok egymásba mosódnak sőt egymásba olvadnak, szinte eggyé válnak: egy olyan társadalmi egységgé amely egyértelmű jellegzetességekkel bír mind fizikai mind pedig pszihikai szinten, amelyet a múló idő csak még jobban és jobban lefikszál. Így végre a csoport nemzetté válhat amelynek tagjai képesek levetkőzni a barbaritás állapotát. Természetesen, ahhoz hogy ez tényleg bekövetkezhessen erőfeszítések szükségesek akár számtalanszor is megismételve, hogy a csoport végül rátaláljon a valódi közös pontra ami egy közösséget valójában összetart, ami egy közös eszménykép iránti vágyakozás. Az eszménykép természete nem annyira jelentős mint annak létezése; lehet az Róma kultusza, Athén ereje, vagy Allah mindenekfeletti győzedelmeskedése is akár, ami fontos, hogy a csoport tagjainak gondolatait és érzéseit egyazon eszmény mozgósítsa.

Ezen a ponton válik lehetségessé hogy megszülethessen az új civilizáció, hitével, művészetével és összes intézményével együtt. Az eszménykép megvalósításának erőfeszítései lesznek azok amik felruházzák majd a civilizációt a legnemesebb tulajdonságaikkal. Időnként persze nem lesznek többek egyszerű tömegnél és mégis az ingatag természet és a zsigeri viselkedés felszíne alatt egy olyan szilárd mentális alapzat lesz birtokukban amely korlátozza a véletlen behatásokat és azt hogy ezek negatív összhatással legyenek a civilizációjuk egészére.

Miután pedig az idő kifejtette e teremtő hatását a civilizációra, amely alatt az az eszménykép megvalósításán fáradozott, vagyis miután megtörtént a civilizáció felemelkedése ugyanúgy be kell hogy következzen a civilizáció hanyatlása is. Bizonyos intellektuális szint és befolyás elérése után a civilizáció megszűnik növekedni és terjeszkedni ebből kifolyólag pedig csak egyetlen dolog várhat rá, a hanyatlás. Úgy is mondhatjuk eljött az ő ideje. Ez a fordulópont minden civilizációnál általában együtt jár az eszménykép eljelentéktelenedésével, ami eddig a civilizáció valódi előrehajtó erejét adta. Az eszménykép elfakulásával pedig minden abból kifejlődött vallási, társadalmi és politikai intézmény is elveszti értékét. A társadalmi erkölcsök meglazulnak, a politikai értékek elértéktelenednek a vallási rend pedig felbomlik és elveszti társadalmi befolyását ezzel együtt pedig a civilizáció is elveszti összetartozását és életerejét. Az egyén intellektuma szárnyalhat, de ugyanakkor a nemzet kollektív öntudatát felváltotta az egyén személyes öntudatlansága ami még jobban fokozza a személyes tehetetlenséget és a nemzet kollektív jellemtelenedésének erősödését. Ami eddig egy egységes nemzet volt, azt felváltotta az egyének öncélú társulása, amelyek csakis felszínes okok miatt alakulhatnak ki, mint pl. a meglévő szokások és intézmények. Ez az a pont, amikor a társadalom önként adja az irányítás jogát az állam kezébe, hisz ő maga erre már képtelen.

Az eszménykép megszűnésével pedig a nemzet ereje is tehát teljes mértékben felszívódik és eltűnik; egymástól elszigetelt egyének alkalmi közösségévé válik és a közös cél hiányában sorsszerűen sodródik a bizonytalan jövő felé. Ez a civilizáció ki van téve a sors bárminemű fintorának, hisz ő maga már teljesen képtelen arra, hogy saját sorsát alakítsa. Az öncélú barbarizmus újra esélyt kaphat az életre a civilizáció bárminemű nagyszerűsége pedig nem több ügyes látszatnál, hisz annak is csak a fenséges és egyúttal halványodó múlt adhatott életet. Valójában a civilizáció az összeomlás legutolsó fázisában jár, amikor is minden ami van már valójában nincs is mint a homokra épített ház a vihar előtti utolsó pillanatokban.

Csak egy közös eszménykép segítségével képes a civilizáció a barbarizmusból átlépni a civilizáltságba és ugyanúgy amint ez az eszménykép elveszti értékét a civilizációra nem vár más a hanyatláson és a halálon kívül. Ez az emberi társadalmak természetes életciklusa. Mindig is ez volt és mindig is ez fog maradni.
