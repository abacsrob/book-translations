Lábjegyzetek

(1). Legközelebbi tanácsadói is csak felszínesen tudták megérteni e fajta pszihológiát. Talleyrand, pl. a spanyolokkal kapcsolatban azt írta neki: "Spanyolország felszabadítókként fog felnézni a francia katonákra". De tévedett, a spanyolok megszállóként tekintettek a francia seregekre. Egy, a spanyolok nemzeti beállítottságait mélyebbről ismerő pszihológus előrelátta volna a spanyolok hozzáállását.
(2). Boulanger tábornok
(3). Azok akik átélték Párizs ostromát, láthattak számos példát erre a kétkedésre való képtelenségre. Állítólagos gyertyafényekkel jelezték az ostromlók számára, hogy szabad útjuk van a városba, de egy utólagos reflektálást követően egyértelmű, hogy több mérföld távolságából képtelenség lett volna meglátniuk ezeket az állítólagos gyertyafényeket.
(4). L’Eclair, 1895. április 21.-én
(5). Vajon azon kívül, hogy ki volt a győztese illetve vesztese egy csatának, kijelenthetünk-e bármi mást is teljes bizonyossággal ami az adott csatában még lezajlott? M. D’Harcourt a következőket jelentette ki a Solferino-i csatáról, amelyben ő is személyesen részt vett és ami talán minden csatára igazként elfogadható. Hisz mire a nyilvánossághoz eljut a csata beszámolója, addig ki tudja hány katona, tiszt, hadnagy és főhadnagy járult hozzá a történtekkel kapcsolatos saját nézőpontjával és ki tudja hogy a mesélők melyiket tekintik a végső igazságnak a történtekkel kapcsolatban.
(6). Ezen okból is kifolyólag történhet az meg, hogy olyan előadások aratnak elsöprő sikert amelyeket premierjük előtt számos színházigazgató utasított el. Francois Cuppé Pour la Couronne darabja is erről ismert, amelyet több mint 10 éven keresztül utasított vissza számos párizsi színház a premierje előtt.
A Charley nagynénje című darabnak is e sors jutott nagyon hosszú időn keresztül, mindaddig míg egy bróker nem volt hajlandó végre vállalni a kockázatot a premier sikeréért. Premierje után Párizsban több mint 200-szor, Londonban pedig több mint 1000-szer vittek színpadra. A fenti magyarázat hiányában nagyon nehezen tudnánk megmagyarázni, hogy miért is olyan nehéz egy színházigazgató számára hogy a tömeg bőrébe bújva, a tömeg szemszögéből nézzen végig egy előadást és hogy miért nem képesek felismerni azt hogy melyik előadás lesz sikeres és közkedvelt, melyik pedig nem. E téma már nem tartozik ide, de lehet egy olyan kortársamnak már érdemére válna a vele való foglalkozás, aki ismerősen mozog az ilyen és ehhez hasonló színházi témák között, mint amilyen M. Francisque Sarcey.
(7). Ezen javaslat még eléggé kiforratlan, de számomra a történelem megfelelő megértése csak ez által lehetséges. Négy fejezetet is szenteletem legutolsó művemben (The Psychological Laws of the Evolution of Peoples) ennek a taglalására. Ebből az olvasó egyértelműen leszűrheti, a mű megtévesztő külseje ellenére, hogy a különböző nemzeti jellegzetességek egyike sem, mint amilyenek a nyelv, vallás vagy művészet, közvetlenül nem átadható egyik fajról a másikra.
(8). Az ex-konvencionista Fourcroy-t Taine idézte, aki rendkívül egyértelmű ezzel kapcsolatban: ami a vasárnapi szentmise megtartását illeti a franciák többsége vissza szeretné állítani e vallási intézményt és az ennek való ellenállás nem lenne tanácsos a továbbiakban... Az emberek többségének szüksége van a vallás, a papok és az istenimádat általi szolgálatokra. A modern filozófusok nagy hibába estek, azzal, hogy azt képzelték, hogy bármilyen filozófiai irányadás felválthatja az emberekben a vallás és az istenimádat által adott vigasz érzését... Ezért kell megengedni az embereknek, hogy újból igénybe vehessék e szolgálatokat.
(9). Még a leggyökeresebb republikánusok is belátják ezt az Egyesült Államokban. Ídézek, a Fórum című amerikai napilapból, amely nemrég megjelentetett egy erről szóló véleményt: "Még az arisztokrácia legádázabb ellenzői sem hunyhatnak szemet a felett, hogy Anglia napjaink egyik talán legdemokratikusabb állama, egy ország amelyben az egyén szabadságának a biztosítása az elsődleges."
(10). Ha összehasonlítjuk az alapvető vallási és politikai véleménykülönbségeken alapuló különböző forradalmi pártokat, amely különbségek társadalmi tényezők eredményei is egyaránt és amelyek legjobban a szeparatista hajlam felszínre kerülésében nyilvánultak meg a forradalom idején, majd újra a francia-porosz háborúk idején, láthatjuk hogy a teljes francia nemzetet valójában ezen nézetkülönbségek vonalán szeparálódott több alnemzet alkotta és mint olyan nem volt egységes. Ezért is volt a forradalom azon törekvése, hogy ezeket a szeparálódott alnemzeteket egyesítse, a forradalom talán egyik legfontosabb célja. Ezen tény mellőzése nagy tévedés lenne a francia történelem bármilyen célú vizsgálata során.
(11). Ez a jelenség, azonban nem egyedülállóan francia jellemző. Kínában is megfigyelhető ugyanez, amelyet hasonlóan tisztviselők és funkcionáriusok hierarhiája irányít, ahol az ezen a hatalmi ranglétrán való feljebb jutáshoz, hasonlóképp csak megkérdőjelezés nélkül ismételni kell, lehetőleg minél gyorsabban és minél pontosabban, mindent ami felülről érkezik. A nem foglalkoztatott diplomával rendelkező emberek száma ugyancsak rendkívül magas, amit valódi nemzeti balsorsként kezelnek. Indiában is hasonló a helyzet, ahol a brit fennhatóság által üzemeltetett iskolákban, nem az a cél hogy a helybeli lakosság tudását gyarapítsák hanem, hogy megtanítsák nekik, hogyan is kell helyesen követni a parancsokat. Az indiai baboo-k azok akik, e oktatási rendszer áldozatai és akik ha nem kapják meg taníttatásuk befejeztével a nekik ígért funkciókat, elkerülhetetlenül is a brit uralom ellenségeivé válnak. De akármilyen eredménnyel záruljanak is tanulmányaik, egyetlen biztos következménye e oktatási formának rájuk nézve, erkölcsiségük nagy mértékű elértéktelenedése lesz. Erre a tényre, "India nemzetei" című művemben külön is kitérek és amely tényt mások is igazolni vélték, akik meglátogatták a hatalmas ázsiai félszigetet.
(12). Taine “Le Regime moderne” művéből származnak ezek az idézetek és majdhogynem élete alkonyán írta le őket. Véleményem szerint, sajnos, túl érthetetlenül fogalmaz, főleg ha azt nézzük, hogy sohasem hagyta el Franciaországot. Az oktatás az egyedüli eszköz, amellyel valamilyen mértékig befolyásolni tudjuk a nemzet gondolkodását és viselkedését és rendkívül elszomorító annak a tudata, hogy csak ilyen kevesen képesek ráébredni, a mostani francia oktatási rendszer ezen alapvető hiányosságaira, amely egyre több fiatal generációt vezet a biztos hanyatlás felé.
Hasznos párhuzamot vonhatunk Taine műve és M. Paul Bourget “Outre-Mer” munkája között, amely az amerikai oktatási rendszer működését részletezi. Bourget is megjegyezte, hogy a francia iskolák csak kezdeményezésre képtelen, szűk látókörű nyárspolgárokat és vad anarhistákat - akik csak vagy gyenge közhelyek ismételgetésére vagy véres forradalmak szítására alkalmasak - képesek kinevelni amiért nem vonható még messziről sem párhuzam a francia és az amerikai oktatási rendszer közé, mert az, ezzel ellentétben, az embereket tényleg az életre készíti fel, olyan módszerek és eszközök használatának tanításán keresztül, amelyeknek túlnyomórészt gyakorlati jelentőségük van. Ebben a leírásában igazán érezteti azt a szakadékot ami a valódi demokráciával rendelkező országok és a papíron lévő de való életbe nem átvitt demokráciával kérkedő országok oktatási rendszerei között tátong.
(13). A The Psychological Laws of the Evolution of Peoples művemben jóval részletesebben tértem ki a demokrácia latin és az angol-szász értelmezéseire. Tőlem függetlenül ugyancsak,  M. Paul Bourget is, az Outre-Mer című művében hozzám nagyon hasonló következtetéseket vont le ezzel kapcsolatosan.
(14). Daniel Lesueur
(15). Abban az időben a francia nemzeti gárdát egy főleg képzetlen és alkalmatlan hadsereg alkotta. A tömeg és annak vezetői ezt képtelenek voltak belátni. Egy nyilvános beszédben, amelyet  M. E. Ollivier idéz könyvében, egyik államvezető aki sokszor egyetértett a tömeggel anélkül hogy tisztában lett volna a tömeg véleményének igazi jellemével - M. Thiers-re próbálok utalni - alábecsülvén Poroszországot kijelentette hogy, Franciaországhoz hasonlóan az is csak egy gyöngécske nemzeti gárdával rendelkezik, ami óriási hibának bizonyult, ahogyan azt az 1870-es francia-porosz háború is oly kíméletlenül igazolta.
(16). Azzal kapcsolatban hogy a tömeg logika általi befolyásolása mennyire értelmetlen, van egy történetem. Párizs ostromának idején, jelen voltam a Louvre-ban, amikor egy bizonyos V. tábornok perén - akit a dühös tömeg azzal vádolt, hogy a párizsi erődítmények terveit próbálta eladni a poroszoknak - felszólalt egy neves szónok a tömeg előtt akik a vádlott azonnali kivégzését követelték. Azt vártam, hogy majd beszédében logikusan rámutat arra, hogy ez a tábornok volt az aki az erődítményeket tervezte és éppítette és hogy a kérdéses terveket valójában minden könyvesboltban meg lehetett venni, de nem így történt. Legnagyobb elképedésemre, a beszéd nem a logikus érvekre épített. "Márpedig az igazság győzni fog és a bűnösök el fogják nyerni méltó büntetésüket." hangoztatta a szónok miközben a vádlottra mutatott. Ezen megnyugtató engedmény láttán a tömeg kedélyei lecsillapodtak és egy negyed órán belül a tábornokot szabadon engedték. Ha a szónok, a számomra akkor teljesen egyértelmű észérvekkel próbált volna a tömegre hatni, az biztosan nem csillapodott volna le.
(17). Gustave le Bon, “L’Homme et les Sociétés,” vol. ii. p. 116. 1881.
(18). A különböző rangok, jelvények és egyenruhák tömegekre való hatása bármelyik civilizációban könnyen észrevehető, még azokban az országokban is ahol az egyéni szbadság nagyra van becsülve. Egy ide illő bekezdést idézek azzal kapcsolatban, hogy milyen tekintéllyel kezelnek az angolok egy általuk híres személynek hitt egyént:
"Különböző körülmények között, megfigyeltem egy bizonyos fajta mámort amellyel egy hétköznapi angol viseltetik földije iránt, aki bizonyos tekintéllyel rendelkezik.
Azzal a feltétellel persze hogy vagyona megengedi, ez az esetek többségében így van. Az angoloknak vérükben van a nemesség iránti tisztelet, úgy ahogy a spanyoloknak a tánc iránt, a németeknek a zene iránt és a franciáknak a lázadás iránt."
(19). Napóleon, aki teljesen tudatában volt e tekintélyének, csak növelni akarta azt azáltal, hogy a körülötté lévőkkel lekezelően bánt. Az időszak tele van az erről szóló pletykákkal. Egy nap, egy államgyűlés közepén, Napóleon megsérti Beugnot-ot és úgy bánik vele mint valami hanyag komornyikkal: "Na, te bolond, megjött már az eszed?", amire Beugnot, aki tőle jóval magasabb volt, behódolóan lehajolt Napóleonhoz, aki erre büntetésül megrángatni a fülét. "a lehengerlő jóindulat jele", írja erről az esetről Beugnot, "egy kegyesen dühös vezér jóindulatáé". Ezek a példák is jól mutatják, hogy a tekintély megléte, milyen behódolásra kényszerítheti az embert és azt is hogy a vezér, tekintélyének tudatában, mennyire képes lenézni az őt körülvevőket.
(20). A Neue Freie Presse, osztrák napilap, de Lesseps sorsának alapos és pszihológiai szempontból igen körültekintő tanulmányozását közlöm le:
"Ferdinand de Lesseps elítélése után már nem áll jogunkban csodálkozni Christopher Columbus szomorú sorsa láttán sem. Mert ha ez az ember egy közönséges csaló akkor minden nemes cselekedet is lét elleni bűnnek számít. Az antikvitás lehet, hogy megkoronázta volna Lesseps emlékét és az olympusi kehelyből adott volna neki hogy igyék, hiszen sikerült átformálnia a Föld felszínét úgy hogy az mindenkinek az életét jobbá tette. A fellebbviteli bíróság elnöke azonban azzal írta be magát a történelemkönyvekbe, hogy elítélte de Lesseps-t, mivel a tömegek mindig is csak olyan ember nevét voltak hajlandóak éljenezni aki nem csak elődeit hanem kortársait is képes ámulatba ejteni véghezvitt tetteivel.
"Nem lehet többé szó ruggalmatlan és egyoldalú igazságosságról. A nemzetnek olyan úttörőkre van szüksége, akik vakmerően néznek szembe az eléjük gördülő akadályokkal, még akkor is ha az személyes biztonságukat fenyegeti. A zsenialitás nem lehet óvatos és körültekintő, hiszen e hozzáállásával nem képes az emberiséget szolgálni.
"Ferdinand de Lesseps megismerte mind a részegítő sikert mind pedig a keserű sikertelenséget - Suezt és Panamát. Ezen a ponton pedig, a szív már nem tud lázadás nélkül szemet hunyni a sikeresség ilyen fajta moralitásán. Amikor de Lesseps-nek sikerült összekötnie a két kontinenst, uralkodók és nemzetek tették tiszteletüket munkássága előtt. Ma viszont miután kudarcot valott a kordillák sziklái között, nem több egy aljas gazembernél... ez a társadalmi rétegek konfliktusának legegyértelműbb megnyilvánulása, a bürokraták és alkalmazottaik harca, amint írigységből, az egyik saját szintjére próbálná lesüllyeszteni a másikat.
"A korabeli törvény-és ítélethozók sebeiket nyalogatják szégyenükben, amikor szembe kell nézniük kortársaik zsenialitásával és azzal, hogy arra ők sohasem lesznek képesek; a nagy tömegek pedig ennek még kezdetlegesebb tudatában, könnyedén elfogadják az olyan bírók íteleteit akik Stanley-t gyilkossá, de Lesseps-t pedig utolsó csalóvá nyilvánítják."
(21). Fizikailag barbárok és állatiasak, pontosabban kifejezve. A gyakorlatban, ez persze egy teljesen új civilizációt segített világra, amely 15 évszázadon keresztül reménykedett olyan ígéretek valóra válásában amelyek sohasem következtek be.
(23). Egy francia professzor könyvében találhatunk erre a történelmi jellegzetességre egy különös leírást. Ezzel együtt pedig arra is rámutat, hogy a francia egyetemi oktatás mennyire nem segít a kritikus gondolkodás elsajátításánál. A Sorbonne-on tanító M. Rambaud professzor Francia forradalom című munkájából idézek:
"A Bastille elfoglalása a francia és az európai történelem számára is egy nagyon meghatározó pillanat volt és egy teljesen új kor születését segítette elő az egész világon!"
Robespierre hatalma pedig, a legnagyobb elképedésünkre talán, inkább ráerőszakolt véleményeken és erkölcsiségen alapult, nem bármi máson; egyetlen erényes ember kezében összpontosult pápaságként lehetne legpontosabban jellemezni.
(24). Csak röpke megjegyzésként jegyezném meg, hogy a bűncselekmények társadalmi szempontból veszélyes illetve nem veszélyesre való felosztása nem is áll olyan messze a valóságtól. A büntetőjog fő célja az, hogy a társadalmat megvédje a veszélyes bűncselekményektől, nem pedig az hogy bosszút álljon ezekért a bűncselekményekért. Másrészt viszont a francia büntetőjog és büntetőjogászok még mindig nem képesek azt az ösztönösen bosszúszomjas törvényszerűséget levetkőzni, amire a "vindicte" emlékeztet (jelentése vád, latin formában vindicta, aminek egyik régebbi jelentése bosszú). A büntető jogi rendszer erre irányuló hajlamát, az mutatja legegyértelműbben, főleg az ügyészek oldaláról, hogy nem tartják magukat a Bérenger aktushoz, miszerint az egyszeri elkövetők addig nincsenek büntetve amíg még egyszer el nem követik ugyanazt a bűncselekményt. Mindezt annak ellenére teszik, hogy a statisztikák is afelé hajlanak, hogy ez a fajta büntetései mód, csak még jobban növeli a visszaesés valószínűségét.
(25). A bírósági hivatal az egyedüli olyan szerv büntetőjogi rendszerünkben amely felett az átlagembernek nincs semmilyen befolyása. Franciaországban még most sem lehetséges, számos felszabadító forradalom után sem, hivatkozni a habeas corpus jogra, amire a brittek annyira büszkék saját jogi rendszerükben. Az összes zsarnokoskodó uralkodótól megszabadultunk viszont olyan bíróságokat hívtunk életre amelyek nem veszik számításba az állampolgár méltóságát és szabadságjogait. Egy jelentéktelen juge d’instruction (vagyis vizsgálóbíró), aki talán nemrég fejezte a jogi egyetemet, olyan hatalommal rendelkezik, amellyel kénye kedvére tud elítélni bármely elismert hírnevű és hátterű személyt, annélkül hogy egyáltalán igazolná ítélete jogosultságát. Vizsgálati fogságba helyezhet személyeket akár egy évig tartóan is és még szabadon engedésükkor sem tartozik semmilyen magyarázattal a foggvatartottnak a vizsgálati fogságának okairól. Franciaországban a mostani letartóztatási paranccsal ekvivalens volt a lettre de cachet, amely csak annyiban különbözött az előzőtől, hogy csakis királyi parancsra lehetett kiadni, míg a mostani értelmezésében ez a hatalom a bírók kezében van, akik azt ugyanúgy önkényesen ki tudják adni ahogy azt a király is megtehette.
(26). Ezek a bizottságok bármilyen név alatt is működjenek, legyenek azok klubbok, tömörülések, stb., ezek a tömeg hatalmából merítik saját befolyásukat és kétségtelen veszélyt jelentenek a társadalom számára. Személytelen jellegükből kifolyólag a diktatúrák legelnyomóbb formáivá nőhetik ki magukat. A bizottságok vezérei, akik a tömeg nevében beszélnek, minden felelőség alól fel vannak mentve, hisz a tömeg cselekszik helyettük, míg ők maguk a tömeg nevében beszélnek. Még a legkegyetlenebb hadurak sem vetemednének olyan törvénytelenségekre amelyet a forradalmi bizottság vitt végbe. Barras kijelentette, hogy a forradalmi naggyűlés nemkívánatos tagjait egyenként sikerült eltávolítani. Robespierre is, amíg képes volt a nevükben beszélni, abszolút hatalom összpontosult a kezében. De abban a pillanatban, hogy eltávolodott tőlük, személyi büszkesége miatt, elvesztette ezt a hatalmat. A tömegek hatalma tehát megegyezik a bizottságok hatalmával, ami közvetlenül a tömegek vezéreinek tömegek feletti befolyásából adódik. Ettől totálisabb zsarnokság talán nem is létezhet.
(27). Egy brit parlamenti képviselő a következőképp emlékezik meg tapasztalatairól és azokról az elképzelésekről amelyeket a személyes érdek már előre meghatározott és amelyekre a parlamenti protokolnak ezután már vajmi kevés kihatása volt: A Westminsterben töltött közel 50 évem alatt, sok száz beszédet hallgattam végig; de csak nagyon kevés hatott a véleményemre, nemhogy a szavazatomra.
(28). M. Clemenceau
(29). Az Economiste 1895 április 6.-ai számában számolt be az ilyen fajta kiadások mértékéről, amikor is leközölte a helyi vasútvonalak kiépítésének pontos költségeit amelyek mind szavazás által lettek legitimalizálva. Langeyes (egy hegyi kisváros közel 3000 lakossal) vasútvonal általi összekötése Puy-jal, közel 15 millió frankba került miután azt megszavazták, hasonlóan Beaumont és Castel-Sarrazin összekötése 7 millióba, Prade összekötése Olette falucskával (747 lakost számlált a cikk megírásakor) 6 millióba. Egyedül 1895-ben, közel 90 millió frank lett odaítélve hasonló célokra, amelyeket mind helyi szavazással léptettek életbe. Akármilyen más célokra nem lett még csak közel sem ennyi fedezet odaítélve ugyanebben az évben. A francia pénzügyminiszter szerint, a munkások nyugdíját előíró törvény is a közeljövőben elérheti akár a 165 milliós évi kiadás szintjét is, M. Leroy-Beaulieu akadémikus előrejelzése szerint pedig ugyanez az összeg ettől sokkal magasabb is lehet, lehetőség van akár az évi 800 millió frankos kiadásra is. Ami egyértelmű, hogy a kiadások ilyen jellegű fokozatos növekedése csakis pénzügyi csőddel végződhet. Sok európai állam - Portugáliát, Spanyolországot valamint Görög- és Törökországot beleértve - már elérték e pénzügyi kilátástalanság e szélsőséges stádiumát, de még ezeken kívül is sok országra (mint pl. Olaszország) vár ugyanez a sors. E nyugtalanító pénzügyi trend megléte azonban teljesen legitim, ha azt vesszük figyelembe hogy a fent felsorolt országok választópolgárai mind önszántukból szavaztak az ezt előidéző törvényjavaslatokra. Ilyen feltételek mellett, a pénzügyi csőd állandó lehetőségének árnyékában, az országos költségvetési keret egyensúlya állandó veszélyben forog. Sőt mi több, ezek a gazdasági feltételek mind potenciális háborúk, gazdasági konfliktusok és hasonló társadalmi katasztrófák melegágyai, az amikkel való szembesülés egyre biztosabbá válik amiből kifolyólag pedig a társadalmunk egyértelmű és egyetemes felbomlása is egyre elkerülhetetlenebbé válhat. Az így már most is létező napról napra való létezés kilátástalansága miatt pedig társadalmunk egyre képtelenebb saját jövőjének a formálására.
