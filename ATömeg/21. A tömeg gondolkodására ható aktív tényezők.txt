II. rész: A tömeg véleménye és hite

2. fejezet: A tömeg gondolkodására ható aktív tényezők

Az előzőekben megvizsgáltuk a tömegre ható passzív vagyis késleltető tényezőket, a most következőekben pedig megvizsgáljuk azokat a tényezőket amelyek a pillanat hevében képesek befolyásolni a tömeget. Az elkövetkezőekben megpróbálunk tehát rávílágítani azokra a módokra amelyek segítségével ezek a tényezők befolyásolni képesek a tömeg tudatát.

E munka első részében foglalkoztunk azon érzéseket illetve eszméket sugalló módszerekkel amelyek képesek befolyásolni a tömeget. Ezek alapján már tudjuk, hogy a tömeget az olyan egységes érzelmek képesek befolyásolni a leghatékonyabban, amelyekkel a tömeg ösztönösen is azonosulni tud és amelyeket a tömegnek képek formájában kell suggalni. Viszont ezek a suggallások sok forrásból származhatnak, ezért a kérdéses tényezők is sok fajták lehetnek ezért szükséges hogy ezeket a tényezőket külön-külön is megvizsgáljuk. A tömeg ilyen szempontból a szfinxhez hasonlítható a legjobban, amelynek úgy hangzik a kérdése, hogy hogyan viselkedik a tömeg. Ha megértjük ezt a viselkedést és hogy mi is áll mögötte, teljes hatalmunk lehet felette, ha viszont ez nem sikerül akkor egykönnyen a tömeg áldozataivá válhatunk.

- képek, szavak, minták

A tömeg képzeletének vizsgálatakor láttuk, hogy az kifejezetten fogékony olyan érzések befogadására amelyek képek formájában fogannak meg számára. Ezen képek, nincsenek mindig fizikailag is kéznél ezért van néha szükség arra, hogy ezeket a képeket jól megfogalmazott szavak vagy jól megszerkesztett minták segítségével hívjuk elő a tömeg képzeletében. A művészetet alkalmazva, olyan tudat alatti befolyásolást alkalmazhatunk, amely mágikus hatás alá keríti a tömeg képzeletet és amely kísértésének az képtelen ellenálni. A tömeg ezután annyira kiszolgáltatott állapotba kerül, hogy bármire rávehetjük, hisz azt képzeli, hogy nincs lehetetlen számára.

A szavak hatalma azokhoz a képekhez kötődik amelyeket a képzelet a szavakhoz társít és a szó valódi jelentése nem sokat számít ilyen értelemben. Pl. a leghomályosabb értelemmel rendelkező szavak azok amelyek a legnagyobb befolyással tudnak lenni a tömegre, ezek pl. a demokrácia, egyenlőség, szocializmus, szabadság, stb., amelyek jelentése olyan széleskörű és szubjektív, hogy kötetek százai sem tudnák azokat precízen és egyértelműen megfogalmazni. Mégis az ilyen szavak azok a mágikus szavak, amelyek önmagukban hordozzák a világ legterhesebb problémáinak megoldásait és ezek a tudatalatti vágyak iránti remény megtestesítői a tömeg számára.

Sem az értelem sem pedig bármilyen józan érv nem képes felvenni a harcot ezen szavak tudat alatti hatása ellen és ünnepélyes kiejtésük, azonnali behódoló tiszteletet parancsol minden jelenlévő tekintetére. Természetfeletti hatásukat a többség teljesen természetesnek veszi. Homályos és lenyűgöző képeket vetítenek a tömeg képzeletébe és pont ez a homályos, körülírhatatlanság az ami csak még jobban megbabonázza a jelenlévőket. Ezek a szavak bújnak meg a templomok oltáraiban, amelyhez a hívő ember is oly nagy áhitattal imádkozik.

A szavak által sugallt képtársítások korról korra illetve nemzetről nemzetre változhatnak mivel a képtársítások e átmeneti jellege miatt a szavak a kioldógomb szerepét töltik be amely a szó kimondásakor lenyomódik és a képzeletet elárasztja a hozzá éppen rendelt kép formájával.

Nem minden szó rendelkezik ezzel a befolyásoló hatalommal és főleg olyankor veszítenek e hatalmukból amikor a szó már rengetegszer lett elismételve. Ekkor az egyénnél, a szó használata azt eredményezi, hogy az felmenti saját magát a gondolkodás és a felelőségvállalás bármiféle további terhe alól. A gyakorlatban is az alapvető közhelyek ismételt alkalmazása, amelyeket már fiatal korunkban megtanultunk, elégségesnek tűnik ahhoz hogy, az önvizsgálat bármilyen terhe nélkül, gondtalanul éljük le hátralévő életünket.

Bármelyik nyelvet vizsgáljuk, azt is láthatjuk, hogy az általa használt szavak halmaza csak nagyon lassan változik az idő folyamán, míg a szavakhoz társított képek már sokkal gyakrabban szoktak cserélődni ehhez képest. Ezért is jutottam arra a következtetésre, egy korábbi munkámban, hogy egy halott, vagy használaton kívüli nyelv pontos lefordítása egy ma használatos nyelvre teljességgel lehetetlen. Mire is vállalkoznánk azzal, ha a mai franciát latin, ógörög, vagy szanszkrit kifejezésekkel próbálnánk meg kifejezni, vagy netalán ha értelmezni próbálnánk egy néhány évszázaddal előttünk és saját nyelvünkön íródott könyvet? A jelenünkhöz tartozó képzeteket helyettesítenénk azon képzetek helyére amelyek abban az időben és azon nemzet számára lehet teljesen mások voltak, így biztosan meghamisítva a fordítandó vagy fordított szöveget. Amikor a forradalom emberei is az ógörög és római eszméket vették figyelembe céljaik kitűzésénél, vajon nem egy olyan értelemmel ruházták fel ezeket az ősi eszméket, amelyekkel azok soha nem is rendelkezhettek? Vajon összehasonlíthatóak-e bármilyen alapon is az ógörög és a ma létező demokratikus intézmények? Az akkori köztársaság egy olyan arisztokratikus államberendezésre épült, amely legnagyobb mértékben támogatta a despotikus uralkodókat és a rabszolgatartást.

A "szabadság" szó hallatán, vajon mit érezhetett egy olyan kor embere, amelyben a legnagyobb bűnnek az számított ha valaki szabadon megosztotta gondolatait a megkérdőjelezhetetlen istenekről, törvényekről és szokásokról? Vajon a szülőhaza szó egy athéni vagy egy spártai számára jelenthetett-e mást Athén és Spárta kultuszán kívül, amelyek rivális városai mindig háborúban álltak egymással? Ugyanennek a szülőhaza szónak milyen jelentést tulajdonított vajon egy galliai, amely egy olyan Galliában élt amely különböző és egymással állandóan rivalizáló, más nyelvjárással és spiritualitással rendelkező törzsekből tevődött össze, és amelyeket Cézár könnyedén meghódított csak azért, mert könnyedén egymás ellen tudta uszítani ezeket a különböző gall törzseket? De mégha nem is megyünk vissza az olyan távoli múltba, a szülőhaza mostani jelentése vajon megegyezik azzal amit a francia Condé herceg tulajdonított neki, aki idegenekkel lépett szövetségbe az akkori francia király ellen? És azon francia emigránsok számára, akik ugyancsak Franciaország ellen harcoltak, hiszen meggyőződésük szerint hűsegük nem a földhöz hanem hűbérurukhoz kötődik, aki viszont nem Franciaországban tartózkodott?

Számtalan olyan szót tudunk találni tehát amelynek jelentése gyökeres változásokon esett át az idők folyamán. Lehet ősatyáink számára a király vagy a királyi család kifejezések egészen más jelentéssel bírtak mint számunkra és akkor a sokkal összetettebb szavakról és kifejezésekről még nem is tettünk említést.

A szavaknak tehát csak ideiglenes szerep jutott, mivel ezek korról korra, nemzetről nemzetre változhatnak; ezért, ha célunk az hogy szavakkal hassunk a tömegre, előre tudnunk kell hogy milyen jelentéssel is ruházta fel a kérdéses tömeg ezt a bizonyos szót vagy kifejezést.

Vagyis, miután a tömegek bizonyos szavakhoz negatív jelentést társítottak, akár politikai zavargások vagy akármilyen más társadalmi változás következményeként, a tapasztalt államvezetőnek hozzá kell látnia, ezen szavak átformálásához, természetesen annélkül hogy a szó negatívan szemlélt jelentése mögötti dologhoz hozzányúlna. A politikus és történész, Tocqueville is hozzáértését bizonyította, amikor azt jelentette ki, hogy a birodalom és annak konzulátusainak az a fő feladata, hogy új szavakkal ruházzák fel, a múlt történéseit főleg ha ezek rossz fényt vetítenének a birodalom hírnevére - vagyis minden szavat át kell alakítani, amelyek negatív képzeteket sugallnának a tömeg felé, olyan szavakká, amelyek újdonságként hatnak a tömeg számára így megakadályozván a negatív dolgokhoz való automatikus hozzárendelésüket.

Az államvezető egyik fő feladata tehát, az olyan szavak "átkeresztelése", amelyekhez negatív képzeteket társít a tömeg. Ilyen szempontból az új szó rendkívül nagy befolyással bír, hiszen akár a leggyűlöletesebb dolgokat is képes elpalástolni a tömeg elől. Taine jegyzi azt meg, hogy a jakobinusok is despotikus vérszomjukat a szabadság és testvériség szavak skandálása közepette elégítették ki, a középkori inkvizíció bíróságaival vagy a mexikói őslakosok tömegmészárlással egybevetett rítusaival vetekedvén. A vezetés, csak úgy mint a jog sikere is attól függ ahogyan művelőik bánnak a szavakkal. Egyedüli nehézsége pedig talán abban keresendő, hogy ugyanabban a társadalomban lehetnek szavak amelyek jelentései a különböző társadalmi rétegek között teljesen eltérnek, így a szónok habár ugyanazt a szót használja, az, a polgárság vagy a csürhe számára mégis teljesen mást fog jelenteni.

Az előző példák alapján is megállapíthatjuk, hogy az idő az ami a szavak jelentésére olyan nagy befolyással bír. Viszont ha ugyanezt vizsgálva, bevonjuk a nemzetiségi háttér befolyását, láthatjuk, hogy sokszor ez is, párhuzamosan az idővel, nagyban képes hatni szavak vagy kifejezések jelentésére. Egyik előző fejezetben ahogy azt már említettem, erre csak akkor tudnánk teljes belátást nyerni, ha hosszabb ideig úton lennének azzal a céllal hogy, minél több nemzetiségi alapon különböző kúltúrát és társadalmat vizsgáljunk ilyen szempontból. Pont ezért, most ehhez a feltevésemhez, nem fogok annyira ragaszkodni. A megállapításom, tehát az, hogy ugyanazok a szavak, más és más társadalom szemszögéből vizsgálva, sokszor teljesen mást jelentenek. Erre tökéletes példa a demokrácia vagy akár a szocializmus szó is.

A latin és az angol-szász értelmezés, egymással eléggé ellentétben álló jelentést tulajdonít pl. a demokrácia szónak, ahogy az ismertetésre kerül a következő pár sorban. A latin népek, demokrácia alatt egyéni jogaik abszolút alárendelését értik a közösség akaratának, amit az éppen hatalmon lévő politikai államvezetés testesít meg. Az állam az ami a legnagyobb mértékben felelős mindenért ami fontosnak tekintődik az adott országon belül és ugyancsak az állam kezében van az utolsó szó joga is. Az angol-szászok azonban, kifejezetten az amerikaiak, ezzel szöges ellentétben, az egyéni jogokat tartják mérvadónak az állam befolyásával szemben és kivéve a rendőrséget, a hadsereget és a diplomáciai viszonyok fenntartását mindent az egyéni érdek megtörhetetlen joga diktál. Vagyis ezek alapján láthatjuk, hogy míg a latin népek számára a demokrácia az egyéni érdek alárendelése az állam javára, addig az angol-szászok ezt teljesen ellentétesen látják, hiszen számukra a demokrácia megegyezik az állami érdek alárendelésével az egyén javára.(13)

- illúziók

A civilizáció hajnalától számíthatjuk, hogy a tömeg illúziók áldozataivá vált. Ezen illúzióknak atyáink emeltették a legtöbb szobrot és a leghatalmasabb templomokat a történelem során. Legyenek azok a múlt vallási vagy a jelen társadalmi és politikai illúziói akár, ezek a valódi mozgatóruggói mindazon hatalmas civilizációnak amelyeknek sikerült, úgy a múltban mint a jelenben, felemelkedniük és felvirágozniuk. Az ő neveikben emeltették a hatalmas kháldeai és egyiptomi templomokat, a középkor vallási épületeit és ugyancsak ők ihlették a száz évvel ezelőtti zűrzavart is ami akkor keresztül söpört Európán, valamint nincs olyan politikai, művészeti vagy társadalmi eszme sem jelenleg, amelyre ne lettek volna befolyással. Alkalmanként, mindent felrázó zavargások közepette, a kor emberének sikerül őket legyőzni, de ez mindig csak ideiglenes állapot, és csak idő kérdése mikor fogják magukat megint befészkelni a kor szellemébe. És lehet hogy ezek az illúziók, csak árnyékai annak amire az emberiség valójában képes lenne, nélkülük azonban mégsem lenne lehetséges azon ősi emberi barbaritás levetkőzése, ami az embert kiemeli az állati létből.

"Ha az ember megsemmisítené mindazt a sok múzeumot és könyvtárat, a sok templomot, szobrot és épületet amelyet a vallás vagy a művészet ihletett, vajon mennyi maradna épen emberségéből? Az ember örök reménykedése ad életet azoknak az isteneknek, hősöknek és költőknek amelyek nélkül az ember élete értelmetlenné válna. Még az olyan fiatalnak számító tudomány sem képes arra, hogy az ezen eszményképre éhező szíveket kielégítse, hisz a tudomány pontosan arra az egy dologra nem képes, amire az illúzió igen, a hazugságra."(14)

Az elmúlt század filozófusai, mind lázas elszántsággal vetették bele magukat az olyan vallási, politikai és társadalmi illúziók megcáfolásába, amelyekből ősapáink hosszú évszázadokon keresztül táplálkoztak. Ezek megcáfolásával, kiapasztották az emberiség ezen ősi forrását és szembe kerültek a természet azon kíméletlen és megkerülhetetlen erejével amely közömbös az emberi hiábavalóság és önsajnálkozás érzéseire.

Mindezen fejlődése ellenére, a modern filozófia mindezidáig még nem tudott olyan illúziót ajánlani a tömegeknek, amelyet az meg tudott volna babonázni; ezért is a tömegek, mint ahogyan a rovar is mindig a fényt keresi, ösztönszerűen keresik az olyan szónokokat amelyek mindegy milyen áron, de képesek nekik megadni azt az illúziót amit keresnek. Nem az igazság, hanem az illúzió állt mindig is az emberiség fejlődésének hátterében és napjainkban is az ok amiért a szocializmus képes ilyen széleskörűen befolyásolni a világ nemzeteit, az hogy a szocializmus a világ talán egyik legutolsó még életre képes illúziója. Mindeféle tudományos cáfolat sem képes arra, hogy ezt a befolyást csökkentse. Jelenünk társadalmi illúziói tehát a múlt romjait taposva állnak és övéké a jövő. A tömegeket pedig az igazság sohasem fogja érdekelni, hisz rendkívül hajlamosak elvetni minden bizonyítékot, ami nem az ő szájízüket igazolná és inkább istenítik az illúziót, ha az képes volt őket megbabonázni. Bárki aki ilyen illúziókat ad nekik, urukként tisztelik, aki pedig ezeket elveszi tőlük, legfőbb bűnösként gyűlölik.

- tapasztalat

A tapasztalás talán az egyik leghatékonyabb módja annak, hogy a tömeg igazságokat fogadjon el és hogy a már túl veszélyessé vált illúziókat elvesse. De, ennek sikeressége érdekében szükséges, hogy ezt, a társadalom minél szélesebb köre megtapasztalja, lehetőleg minél többször. Egyetlen generáció tapasztalatai hasztalanok az őt követő generáció számára, hasonlóan, ahhoz ahogyan a történelmi tények felolvasása illetve elismétlése is hasztalan a jelenkor emberének. Egyelen használhatóságuk kimerül abban, hogy egyrészt próbálnak rámutatni arra, hogy mely tapasztalatokat érdemes ismételni, másrészt pedig, hogy a haszontalanná vált eszmék elvetésére rávegyék a tömeget.

Századunk és amely megelőzte azt, a történészek által kétségtelenül a különös kísérletek korának lesz nyilvánítva, amilyent még sohasem tapasztalt az emberiség ezelőtt.

Ezen kísérletek közül is talán a legjelentősebb a Francia forradalom volt. Hogy levonhassuk a következtetést, miszerint egyetlen társadalom sem képes az alapjaitól egészen a csúcsáig terjedő teljes átszerveződésre, pusztán észérvekre alapozván, emberek millióinak kellett meghalnia és Európát húsz éven keresztül kellett hogy kísértse az ebből kialakuló zavarodottság. Továbbá, ötven év leforgása alatt, két romboló hatású eseménynek is le kellett játszódnia ahhoz, hogy ráébredjünk arra is hogy bármilyen diktátorról is legyen szó, az előbb vagy utóbb biztosan romba fogja dönteni az országot amelyet ural. Az első esemény három millió emberéletet és egy inváziót követelt meg országunktól, a második esemény pedig hazánk területeinek elvesztésébe és egy állandó katonaság fenntartásának szükségességébe torkollt. És még ezek sem bizonyultak eléggé meggyőzőnek. Egy harmadik esemény is majdnem ugyanilyen szörnyű következményekkel járt, a nem is olyan távoli múltban, amikor is olyan téveszmék terjedtek el a német seregekről miszerint azok ártalmatlanok és könnyen legyőzhetőek ebből kifolyólag pedig egy országunkra nézve ugyancsak romboló hatású háborúnak kellett lezajlania(15). Ahhoz pedig, hogy végleg belássuk, nem a támadó hanem a védekező stratégia jelenti a nagyobb biztonságot, további tapasztalatok átélése sem lesz talán elég.

- értelem

A tömeg viselkedésére ható tényezők felsorolásánál, talán egyértelműnek tűnik az észérvek kihagyása, viszont ha azt nézzük, hogy az észérveknek lehet negatív hatásuk a tömegre, kézenfekvő hogy e felett már nem hunyhatunk szemet.

Azt már bemutattuk, hogy a tömeget észérvekkel nem lehet befolyásolni és hogy a nagy szónokok mindig is tisztában voltak azzal, hogy közönségüket csak érzéseiken nem pedig gondolataikon keresztül lehet befolyásolni. A logika törvényei mindig is leperegtek a tömegről(16). Ahhoz tehát, hogy elnyerhessük a tömeg bizalmát, szükséges érzelmi állapotuk ismerete és ezen érzelmi állapot utánzásának a képessége. Ekkor válunk képessé, különböző képzettársítások alkalmazásával, a tömeg reakciójának pillantról pillantra történő megjóslására és így uralhatjuk illetve vezethetjük kedvünk szerint a tömeg viselkedését. A saját nyelvezet ilyen irányú, egyik pillanatról a másik pillanatra történő, változtatása, megfosztja a szónokot annak lehetőségétől, hogy beszédét előre gondosan elkészítse, ami biztosan rontana a beszéd tömegre való hathatóságán.

A józan eszüket követő egyének, akik általában a logikus következtetéseket veszik csak figyelembe, a tömeg előtt sohasem képesek az érzelmi típusú befolyásolást alkalmazni ebből kifolyólag pedig az észérveik tömegre való érvénytelenségén mindig utólag annyira meglepődnek. "A matematika, szillogizmusra alapozó és általánosan vett következményei - amelyek több, egyértelmű kijelentésből következnek - szükségszerűek", írja egy logikával foglalkozó gondolkodó. "Ez a szükségszerűség még egy, az annak az elfogadására képes élettelen masszából is beleegyezést kényszerítene ki". Ez kétségtelenül igaz, de a tömeg is, az ilyen élettelen masszához hasonlóan, képtelen bármilyen logikus képzettársítás megértésére.

Mégcsak nem is kell a legprimitívebb lények szintjére süllyednünk, ahhoz, hogy ráébredjünk a logikus érvelés, bármilyen érzelmes lény feletti, hatástalanságára. Ha csak a sok századon keresztül uralkodó vallási babonákat és dogmákat nézzük, amelyek képesek voltak, a legegyértelműbb észérvek elnyomására, láthatjuk hogy hány felvilágosult egyén hódolt nekik vakon, gyerekes babonaságuk rabságában. A középkor és a reneszánsz számos kiemelkedő egyéniséggel rendelkezett, de ezek közül egyik sem volt képes arra hogy ebből az egyéni rabságából felszabadítsa saját magát.

Mindezek alapján, tehát sajnálnunk kéne hogy az értelem nem képes hatni a tömegre? Semmiképpen sem. Kétségtelen, hogy az értelem nem képes a tömeget olyan lelkesedésre és elszántságra sarkallni amilyenre azt a tömeg illúziói képesek. Ezek az illúziók, tudat alatti vezetőink és irányadóink, amelyek nélkül az emberi civilizáció nem tudta volna felölteni mostani formáját. Amikor eljön az ideje, ezen illúziók szunnyadó ereje felrázza a nemzetet, hogy az felvirágoztathassa civilizációját, hasonlóan ahhoz ahogyan a makk is tölgyfává válik.

Bármilyen kis belátást is tudunk nyerni e erő valódi forrásáról, meg kell ragadnunk az alkalmat hogy ezt meg is tegyük csak azt nem szabad figyelmen kívül hagynunk, hogy a történelmet hajtó események látszólagossága mögött mindig ott van maga az ember. Ha csak ezekre az eseményekre figyelnénk akkor a történelem véletlenszerűen bekövetkező események sorozatává válna. Nem lehet véletlen az, hogy egy kétezer évvel ezelőtt elő galileai ács hatalmas istenné vált akinek a nevében birodalmak jöhettek létre, vagy az, hogy a sivatagaikból előbújó, pár csapatnyi arab, meg tudta hódítani az ősi görög-római világot, ami még Nagy Sándor birodalmától is nagyobb területet jelentett, vagy az, hogy Európát, miután az képes volt fejlődése útján jócskán előrehaladni, meghódította egy ismeretlen parancsnok fegyvereivel és lövegeivel.

Hagyjuk meg ezért, a filozófusoknak az értelmen való merengést, hisz az emberek irányításánál nem sokra tudjuk azt felhasználni. Nem az értelem az ami életet ad azoknak a feltételeknek amelyek a civilizációt fejlődésre ösztönzik - hanem inkább az olyan érzések mint a becsület, önfeláldozás, vallási hit, hazaszeretet és a dicsőség iránti vágy.
