II. rész: A tömeg véleménye és hite

4. fejezet: A tömeg hitének és meggyőződésének korlátai és ezen korlátok dinamikája

- állandó hit

Az élőlények fizikai és pszihikai léte között sok párhuzam vonható.

A biológiai jellegzetességek között vannak bizonyos változtathatatlan, vagy alig változtatható jellegzetességek amelyek csak sok idő elteltével tudnak megváltozni. Ezek mellett viszont vannak olyan biológia jellegzetességek is amelyeknek a módosítását pár generáció elmúlásával ki lehet eszközölni.

Ugyanez a jelenség pszihikai vagy morális szinten is megfigyelhető. Rögzített pszihikai tulajdonságok mellett találhatunk formálható pszihikai tulajdonságokat is egyaránt. Ezen okból kifolyólag is, a tömeg hitének és megyőződésének vizsgálatakor, azt tudjuk mondani hogy a tömeg pszihikai jellemzőit elsődlegesen a rögzített pszihikai tulajdonságaik alkotják amelyek sok évszázadon át megmaradnak, valamint e mellett vannak bizonyos képlékenyen létező pszihikai tulajdonságok is amelyeknél viszont lehetőség van bizonyos szintű befolyásolásra. Azt lehet mondani, hogy az előbbi egy kő a sivatagban, az utóbbi pedig a kő felszínén lévő homok amelyet a szél kedvére fújhat.

A tömeg hite és meggyőződése tehát két típusú lehet, állandó vagy változtathatatlan és átmeneti vagy változtatható. Az előbbiek akár több évezreden keresztül is uralhatják a civilizáció sorsát. Ilyenek voltak a múltban pl. a feudalizmus, a kereszténység vagy a protestánizmus. Jelen korunkban pedig ezek a nacionalizmus és korunk demokratikus és társadalmi eszméi. Az utóbbiak azok amelyek akár egy generáción belül is képesek változni és amelyek az állandóakra építenek. Vagyis ezek a korszellemből eredő vélemények, eszmék és ítéletek amelyek korról korra változhatnak. Példaként felhozható a romanticizmus, naturalizmus, miszticizmus, stb. Az ilyen szintű vélemények felületesek és teljesen átmenetiek. Egy mély tó felszínén képződő hullámokhoz lehetne őket legjobban hasonlítani.

Ezek az állandó hitrendszerek nagyon kis számúak és megszületésük vagy elbukásuk mindig egyben jár a hitet gyakorló civilizáció felemelkedésével vagy elbukásával. Ezekre épül és ezekből is táplálkozik a civilizáció maga.

A tömegek elméje sokkal fogékonyabb tehát egy ilyen átmeneti eszme suggalatára ellentétben egy állandó eszméjével. De ha egy állandó eszme végleg legyökerezett a tömeg tudatában, akkor sokkal nehezebb is kiírtani azt. Ez leggyakrabban csak véres forradalmak árán lehetséges, olyankor amikor a tömeg eszmébe vettet hite már többségében vagy teljesen megszűnt. Így jelezheti tehát egy forradalom kezdete a hit hanyatlásának kezdetét is egyben.

Az állandó eszme hatalmának megtörése pedig pillanatra pontosan lehatárolható. Ez akkor következik be ha a tömeg többsége nyilvánosan is meg meri kérdőjelezni az eszme jogosságát vagy helyességét. A legtöbb ilyen eszme tehát csak azzal a feltétellel tarthatja markában a tömeget, ha abban a tömeg többsége feltétel nélkül hisz.

Az eszme által létesített intézmények viszont megtartják eredeti hatalmukat és csak nagyon lassan vesztik el jelentőségüket, miután nyilvánvalóvá vált az eszme iránti bizalmatlanság. Hisz a történelem során egyetlen nemzet sem volt képes arra hogy megváltoztassa hitét és eszméit annélkül, hogy ne kelljen neki intézményeit is megváltoztatnia. És addig amíg ez az átváltozási folyamat tart, vagyis amíg az új eszme iránti hit nem eresztett gyökeret a civilizációban addig azt valamilyen mértékű anarhia fogja uralni. Ezek az állandó eszmék tehát a civilizáció alappillérei amelyek meghatározzák a civilizáció korszellemének eszmei irányultságát és ugyanakkor azok az eszmék is amelyek képesek megszilárdítani a tömeg jelenlegi rendszer iránti hűségét és a kötelességtudatát.

A nemzetek mindig is megértették egy hitrendszer kisajátításának fontosságát és azt, hogy nélküle civilizációjuk halálra lenne ítélve. Róma esetében, a birodalom iránti fanatikus kultusz volt az ami a fél világ urává tette azt és abban a pillanatban amikor ez a hit kihalt, Róma elveszett. Ami pedig a Római birodalmat szétverő barbár hordákat illeti nekik is megvolt ez a mélyről gyökerező megingathatatlan hitük, ami lehetővé tette számukra hogy kitörjenek az anarhiából és hogy lerakják a Róma utáni világ első alapköveit.

Egyszerűen, egy nemzet nem alaptalanul ellenséges egy bármely más nemzettel szemben, hisz így próbálják megvédeni saját hitrendszerüket az értékvesztéstől és az elmúlástól. Ez az intolerancia, legyen az bármiféle filozófiai kritika kiindulópontja is, a nemzet legfontosabb erényeinek túlélését segíti elő. A középkori inkvizíció is azért szedett olyan sok áldozatot legyenek azok feltalálók és tudósok akiket munkájuk sodort bajba, vagy akár hétköznapi emberek mert az akkori hitrendszert próbálta megvédeni az elmúlástól. A legszörnyűbb zavargások és sok millió ember halála is csak a korabeli hitrendszerek megőrzését próbálta elősegíteni.

Egy hitrendszer megszilárdulása tehát társadalmilag, nagyon sokba is kerülhet, de ha ez a megszilárdulás bekövetkezik, akkor a hitrendszer hatalma nagyon hosszú időn át lesz megingathatatlan, akármennyire is helytelen az filozófiai szempontból a korabeli intellektumok és brilliáns elmék szemében. Hát nem hittek az európai nemzetek is megingathatatlanul, több mint 15 évszázadon át, olyan vallási eszmékben amelyek legalább annyira barbárok és állatiasak(21) voltak mint amilyen az ókori Moloch kultusza is volt? Az isten abszurditása, aki úgy áll bosszút allatvalóikon, az iránta való engedetlenségük miatt, hogy saját fiát szörnyű kínzásoknak teszi ki, sok évszázadon keresztül maradt észrevétlen a többség számára. Olyan zsenik is mint Galileo, Newton vagy Leibnitz sem kérdőjelezték meg koruk eszméinek dogmatikusságát. Semmi sem hétköznapibb, mint az ilyen hitrendszerek hipnotikus hatása és egyúttal semmi sem szégyenteljesebb mint ez az emberi intellektum határoltságát bizonyító tény.

Mihelyt az új dogma beépült a társadalmi tudatba, az ihlet forrásává válik, amelyből a társadalom intézményei, művészete és egyéb létezési módjai fogannak. Az emberekre gyakorolt hatása abszolút és megingathatatlan. Az emberek tetteikkel e elfogadott eszme megtestesítésén kívül nem törekszenek többre, a törvényhozók törvényeiket annak keretein belül hozzák meg, míg a filozófusok, írók és művészek annak mondanivalóját, tartalmát és formáját próbálják kifejezni, a saját területükön belül.

Ebből az alapvető hitrendszerből fejlődnek ki a kor átmeneti eszméi is és forrásukra valamilyen formában mindig vissza fognak mutatni. Egyiptom, a középkor európája és az arabok muzulmán civilizációja is mindig olyan alapvető hitrendszerek eredményei amelyek ezen civilizációk legjelentéketelenebb részeire vannak a legnagyobb befolyással és lehetővé teszik azok azonnali felismerését.

Tehát ezek az állandó hitrendszerek azok, amik korának emberében kötött szokásokat, eszméket és megyőződéseket gerjesztettek, meghasonultá téve így társadalmának nagy részét. Az emberek viselkedését így főképp hitük és az e hitükből kialakult szokásaik határozták meg. E hit és szokások írányították tehát még legjelentéktelenebb tetteinket is és hatásuk alól majdhogynem lehetetlen a kitérés. Tudatalattinkra gyakorolt befolyása oly észrevehetetlen, hogy tudatunk képtelen azt észlelni. Tiberius, Ghengis Khan és Napóleon mind vitathatatlan hadiurak voltak, de Mózes, Buddha vagy Jézus még a sírjaikból is sokkal alapvetőbb befolyást tudott és még mindig tud gyakorolni az emberiségre. A Francia Forradalom és a Római Katolicizmus harcából a forradalom az amelyik vesztesen került ki, annak ellenére hogy a tömegek ezt támogatták és hogy az Inkvizíció milyen szörnyűségekre volt képes a katolicizmus megvédése érdekében. Az emberiség igazi zsarnokai mindig is azok az emlékek és illúziók maradnak amelyek halott hősöket idéznek fel.

Az állandó hitek filozófia általi abszurd megbélyegzése sohasem okozott különösebb gondot abban hogy ezek az eszmék végül győzedelmeskedjenek. Sőt mi több, ha az eszme maga nem ígérne valamilyen szintű abszurditást az embereknek, akkor biztosan nem lenne esélye a megszilárdulásra. Ebből kifolyólag is, a jelenlegi szocialista eszmék látszólagos gyengesége sem fogja meggátolni azt, hogy a tömegek ne essenek a rabságába valamikor a jövőben. Az általa ígért boldogságideál, amely az emberek között a Földön kell hogy valóra váljon, ennek az ígéretnek a hiúsága mind meg fog majd nyilvánulni akkor amikor az emberek a megvalósítására törnek. Ereje egyre erősödni fog mindaddíg míg a gyakorlatban valójában megvalósítható formája valóra nem válik, közben pedig a régi hitrendszerek mind destruktív módon fognak közbejátszani születésénél.

- ideiglenes hit

Az állandó hit alapanyaga felett, amelynek befolyásáról most beszéltünk, található az ebből eredő eszmék és meggyőződések összessége amelyek állandóan elmúlnak és újjászületnek. Van amelyik még agy napnál sem tart tovább, viszont van olyan is ami egy egész generáció életére kihatással van. Azt már említettük, hogy a tömeg tudatának ezen a szintjén ezek a változások nagyon felszínesek és hogy ezekre mindig kihatással van a nemzeti háttér is. Amikor például Franciaország politikai berendezését vizsgáljuk, láthatjuk hogy a különböző politikai pártok amelyek lehet látszólag teljesen mást célokért küzdenek - a rojalisták, radikálisok, imperialisták vagy a szocialisták - mégis a felszín alatt rendelkeznek egy közös ideállal, amelyre csak és kizárólag a francia nemzeti mentális beállítottsága van kihatással. Sem az eszmék átkeresztelése sem pedig azok szemfényvesztő átdolgozása nem fogja az eredeti eszme jelentését megváltoztatni. A forradalom emberei is, akik a legtöbb ihletet a római birodalomtól szerezték, felvették törvényeiket, a vesszőnyalábját és a tógáját és mégsem váltak rómaivá, hisz más nemzeti hátterrel rendelkeztek. A filozófus feladata tehát az, hogy rátapintson arra a mélyen fekvő és nemzeti alapokra épült alapvető értékekre amelyek ezen változó eszmék és gondolatok alapját képezik.

E filozófiai teszt hiányában, azt mondhatjuk hogy a tömeg politikai és vallási eszméit gyakran és sokszor változtatja. Minden egyes politikai, vallási, művészeti vagy irodalomtörténeti tény erre enged következtetni. Ennek példájaként, vizsgáljuk meg a francia történelmet, 1790 és 1820 között, a forradalom időszakát. Az elején még királypárti nép forradalmivá válik, majd császárpártivá majd újból királypártivá. Ugyanebben az időszakban, a vallási beállítottságot vizsgálva, láthatjuk, hogy először a katolikus, majd az ateista majd pedig újból a katolikus irányvonalak az uralkodóak. És ezek a változások nem csak az alattvalókban játszódnak le, hanem azoknál is akik uralkodnak felettük. Csodálkozással figyelhetjük a forradalmi közgyűlés tagjait, akik először a király fejét akarják, majd behódolnak Napóleonnak, és újból visszatérnek XVIII. Lajoshoz, aki alatt jámboran járják a királyukat éljenző körmenetet.

A következő 70 évben is számos ilyen eszmeingadozást figyelhetünk meg, akár más nemzeteknél is. A század elején Oroszország volt az aki Franciaország szövetségesévé vált Napóleon utóda alatt, annak ellenére hogy nemrég még Franciaország volt az aki orosz területeket foglalt el, de Oroszország aki elégedettséggel nézte végig Franciaország visszavonulását saját területeiről, inkább barátságot kötött minthogy ellenségeskedjen vele.

Az irodalomban, a művészetben és a filozófiában ezek az egymást követő eszmeváltások sokkal gyorsabban le szoktak zajlani. A romanticizmus, a naturalizmus vagy a miszticizmus és mások mind egymást követve virágoztak ki és hervadtak is el. A tegnap még ünnepelt művész holnap már csak közönyös megvetésre számíthat.

Ezeket a csak felszínt súroló eszmeváltozásokat vizsgálva azt láthatjuk tehát, hogy amelyek ellentétben állnak a nemzet uralkodó eszme- és hitrendszerével mindig átmenetiek maradnak és csak a véletlen határozza meg hogy mikor vesznek feledésbe. Átmeneti sugallásokból fakadván mindig átmenetiek maradnak.

Jelenleg azt mondhatjuk ezekre az átmeneti eszmékre hogy több van belőlük mint valaha, ez pedig három okra vezethető vissza.

Az első ok az, hogy a már megszilárdult eszme- és hitrendszerek elkezdtek veszíteni hatalmukból és egyre jobban kezdik őket kiszorítani a modern társadalmi és demokratikus eszmék.

A második ok az, hogy a felülről jól irányított tömeg társadalmi visszahatása is nőttön nő, hiszen nincs ami visszatartaná azt, ebből pedig közvetlenül következik az, hogy számos, sehova sem vezető eszme fog keringeni a társadalmi tudatban.

A harmadik ok pedig, nem utolsó sorban, az újságnyomtatás nemrégi fejlődése, amely a tömeg tudatát manapság, sokkal több információval képes bombázni a múlt századhoz viszonyítva. Egyik eszmét, azon nyomban ennek az eszmének az ellentéte követheti, sokszor nagyon kis idő elteltével és ez nagy mértékben zavarba ejtheti a tömeget. Ez azt eredményezi, hogy egyik eszme sem válik uralkodóvá, hanem midig csak átmeneti marad.

Ezekből következően napjainkra kialakult egy olyan jelenség, amelyet a történelem során még nem igazán jegyeztek fel. Ez pedig nem más mint az államvezetés közvéleményre való hatásának eredménytelensége.

A nem is olyan távoli múltban, a közvéleményt könnyen lehetett befolyásolni, az államvezetés intézkedései, a néhány napilap írásain valamint egy maroknyi író művein keresztül. Manapság az írók elvesztették minden befolyásukat, a napilapok pedig csak visszatükrözik a közvéleményt de hatni már nem képesek rá. Ami pedig az államvezetést illeti, egyedüli esélyük ha inkább követni próbálják a közvéleményt nem pedig befolyásolni azt. Rettegnek a gondolkodástól, amit néha csak a tömeg elnyomásán keresztül juttathatnak érvényre.

A tömeg meggyőződése az tehát ami a politikát vezérli és nem fordítva. Az addig elmegy, ahogyan azt a francia-orosz szövetség kialakulásában is észrevehetjük, hogy akár két nemrég még ellenséges kormányt is képes egymás szövetségeseivé tenni. Jelenünk különös jellemzője, az ahogyan királyok, pápák és császárok kiteszik magukat allatvalóik itéletének bizonyos társadalmi témák nyilvános véleményezésével. Nemrég lehet még igaz volt az az állítás, hogy a politikát nem érzelmek határozzák meg. De lehet-e ma is ugyanezt állítani, amikor a politikát mind többször és többször befolyásolják a tömegek indulatai és érzései?

Ami pedig a sajtót illeti, ami a múltban még, az államvezetéshez hasonlóan, rendelkezett a közvélemény formálásának hatalmával, annak meg kellett alázkodnia a tömeg akarata előtt azzal hogy lemondott az eszmék terjesztéséről és népszerűsítéséről és a továbbiakban be kell hogy érje az egyszerű információszolgáltatás szerepével. A közvélemény minden rezdülését követnie kell, hiszen ha nem ezt teszi elvesztheti olvasóit akik inkább a konkurens napilapot olvassák. A múlt komoly és befolyásos lapjai, mint amilyenek a Constitutionnel, a Débats vagy a Siécle voltak vagy eltűntek vagy pedig pletykalappá változtak amelyekben az elvárt hírek mellett, szenzációhajhász pletykák és spekulációk is szerepelnek szép számban. Nem lehet kérdéses, hogy a mai napilapok olvasóközönségének többsége vagy rendkívül szkeptikus minden hírrel kapcsolatban amit az újságban olvas vagy pedig a szórakozáson kívül nem is keres mást, még újságolvasás közben sem. Még a kritikusok befolyása sem képes pozitív hatással lenni egy könyv vagy egy előadás sikerére. Az újságok már annyira tisztában vannak mindenféle személyes vélemény vagy érvelés leközlésének hasztalanságával, hogy lassan az ilyen típusú írásokat inkább a sokkal népszerűbb pletykarovatokkal helyettesítik. Úgy vélem, hogy ugyanez a sors vár a színházi kritikára is.

Jelenleg, mind az államvezetés mind pedig a sajtó, egyik legfontosabb feladatuknak a közvélemény minél pontosabb követését nevezték ki, legalább is egymás között. Egy nyilvános esemény mindennapi hatása, legyen az akár egy beszéd, egy gyűlés vagy egy törvény meghozása, az ami érdekli a nagyközönséget. A tömeg véleményének rendkívüli képlékenysége miatt viszont ez a feladat óriási falatnak tűnik.

A közvélemény ezen teljes kaotikussága, ahhoz vezetett, hogy a társadalom minden olyan típusú eszme vagy vélemény iránt teljesen közönyös, amely nem tudja pillanatnyi vágyait és elvárásait kielégíteni. Az olyan dogmatikus eszmék, mint pl. a szocializmus, az alsóbb társadalmi rétegekből, csak felszínes meggyőződéssel rendelkező, azt viszont jól eladni képes egyéneket nevelhetnek csak ki. A társadalom alsó rétegei tehát vagy teljesen szkeptikussá váltak vagy pedig teljes mértékben befolyásolható a véleményük, ami egyik napról a másikra akár teljes 180 fokos fordulatot is vehet.

A közvélemény ez irányú fejlődése az elmúlt 25 év folyamán lélegzetelállító. Az azt megelőző időszakban, az általános vélemény még nagyobb részben az akkor még általánosan elfogadott eszméket és véleményeket tükrözte. Az a tény hogy valaki császárpárti volt, bizonyos egyértelműen értelmezhető eszméket vallot magáénak, amelyek pl. egy repulikánus eszméivel teljes ellentétben álltak. Ahogyan a császárpárti tisztában volt, az ember származásával, ugyanúgy a republikánus is birtokában volt e tudásnak. De ahogyan a császárpárti mindig is a forradalom ellen volt úgyanúgy volt a republikánus is mindig csakis a forradalomért. Voltak nevek, mint Robespierre vagy Marat amelyeket csakis pozitív jelzőkkel lehetett illetni és megint voltak nevek, mint Cézár, Augustus vagy Napoleon akiket viszont csakis sértő szidalmak zápora alatt szabadott említeni. Még a francia Sorbonne-ban is jellemző volt a történelem ilyen fajtájú elferdítése.(23)

De mára már a vélemények és meggyőződések többsége csak felszínesen képes benyomást gyakorolni a társadalmi változásokra. Határozott jellemzőik egyre jobban elmorzsolódnak és csak nagyon kevés képes valódi benyomást gyakorolni. A ma embere mondhatni teljesen közönyössé vált.

A vélemények és meggyőződések ilyen mértékű erodálódását azonban nem kell túlságosan sajnálni. Egyrészt, az nyilvánvaló, hogy mindez a társadalmi élet hanyatlásának a biztos előjele. Az is bizonyos, hogy azok a rendkívüli és nem evilági rálátással rendelkező egyének - akik egyszóval sziklaszilárd meggyőződéssel rendelkeznek - sokkal nagyobb befolyást tudnak kifelyteni a társadalomra, mint azok akikből mindez hiányzik. Ugyanakkor azt sem felejthetjük el, hogy a tömeg mostani befolyásolhatatlansága mellett, ha egyetlen eszme vagy vélemény is megfelelő mértékű tekintélyt tudna szerezni magának, az biztosan hogy olyan elnyomó hatalmat lenne képes maga mellé állítani, ami a vélemények és eszmék szabad terjesztését illetve a szólásszabadságot teljes mértékben ellehetetlenítené. A tömegek néha a szeszélyes zsarnok szerepét is felölthetik, ahogyan az Heliogabalus vagy Tiberius idejében is megtörtént. Egyetlen civilizáció, ha eljött a tömegek ideje, sem képes sokáig ellenállni e tömeg szeszélyes természetének. Ha bármi is képes lenne egy civilizáció hanyatlásának az elodázására, akkor az a tömegek mélyen gyökerező eszmék iránti közönyössége vagy tudatlansága lenne.
