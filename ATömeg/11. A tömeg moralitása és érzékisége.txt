I. rész: A tömeg gondolkodása

2. fejezet - A tömeg moralitása és érzékisége

A tömeg alapvetően specifikus tulajdonságainak felsorakoztatása után, hátra maradt ezen tulajdonságok részletekbe menő, közeli vizsgálata.

Ezen tulajdonságok között is akad néhány amelyek - mint pl. a heves vérmérséklet, a feszélyezhetőség, a képtelenség az érvelésre, a tudatos ítélőképesség teljes hiánya és az érzékek fontosságának irracionális felértékelése - majdnem mindig megtalálhatóak a valamilyen szemszögből alsóbbrendű fejlettséggel rendelkező lényekben - a nőkben, gyermekekben és a modern civilizációt nem ismerő emberben. Ezt az analógiát csak röptében említem, hisz ennek bemutatása teljesen más témákat ölel fel, mint e, mostani művem. Sőt mi több, azoknak, akik jártassak a primitív fejlettségű pszihológia témájában nem tudnák újat mondani.

A továbbiakban tehát a tömegek specifikus tulajdonságainak jellemzésével folytatom.

- A tömegek szeszélyessége, heves vérmérséklete és feszélyezhetősége

Az esetek többségében a tömeg viselkedésére a tudatalatti késztetéseik és impulzusaik vannak legnagyobb befolyással. Cselekedeteik ezért is jellemezhetőek inkább ösztönszerűként mint racionálisként. Ilyen értelemben természetesen, a tömeget mint pszihológiai egységet, csak egy nagyon primitív fejlettségi szinttel rendelkező valaminek lehet felfogni. A tömeg cselekedetei a külső szemlélő számára akár teljesen koordináltnak is tűnhetnek, viszont az a tény hogy a tömeget alkotó egyének egyikét sem saját egyéni tudata hanem inkább a tömeg minden egyéni gondolatot felülíró eszméje vezérli, ennek igencsak ellentmond. Az egyént szó szerint magával ragadja a tömeg szakadatlan sodrása és ez tükröződik is az egyén viselkedésén, szó szerint az egyén rabjává válik azon érzékeknek amelyek irányába a tömeg elkerülhetetlenül sodorja. Az elszigetelt egyént kitehetjük ugyanezen külső tényezőknek de nem fog nekik behódolni ugyanolyan könnyedséggel, mert az elméjét nem hatástalanította a tömeg hipnotikus hatalma. Ezt a tényt talán legpontosabban úgy fejezhetjük ki, hogy míg, az elszigetelt egyén képes valamilyen szinten irányítani ösztönös reakcióit, elméje segítségével, addig a tömeget alkotó egyén ezen kapacitásának már nem tud semmilyen szinten eleget tenni, hisz a tömeg, mégha ideiglenesen is de megfosztotta őt e képességtől.

A tömeget alkotó egyén alárendeltsége a tömegnek lehet különböző szintű, de függetlenül a tömeg által gerjesztett érzelmeknek, amelyek akár nagylelkűvé vagy kegyetlenné, akár hősiessé vagy gyávává teszik az egyént, a tömeg sodrása minden esetben az egyén érdekei fölé hatalmasodik és elnyomja azokat, még akkor is, pl. ha az egyén életbenmaradása a tét. Már csak a tömeget irányító eszmék sokrétűségéből kifolyólag is tehát kijelenthetjük, hogy a tömeg minden esetben könnyen befolyásolható és rendkívül szeszélyes. Ez magyarázatot adhat a tömeg azon jellemző tulajdonságára is, hogy egyik pillanatról a másikra képes átmenni egyik végletből a másik végletbe, pl. kezes bárányból egy pillanat alatt vérszomjas fenevaddá válhat ha nem azt hallja amit és ahogy azt hallani szerette volna. Egy tömeg ugyancsak könnyedén képes eljátszani a büntetést végrehajtó kivégző szerepét is, mint ahogy azt számos történelmi példa is tudja igazolni. A múltban a tömegek voltak azok akik lehetővé tették például számos vallási eszme megszilárdulását, mégha ezt az utcákon patagzó vérfürdők rögtönzésével tudták is csak elérni. Gondoljunk csak a sötét középkorban lejátszódó inkvizíciós kivégzésekre. De ha ugyanaezen érem másik oldalát vizsgáljuk, a tömeg vérszomjas kegyetlenségével ellentétes önfeláldozó hősiességre is tudunk példákat felhozni, nem is annyira a múltban volt egy tábornok(2), akinek egyetlen szavára akár ezer ember is feláldozta volna saját életét a közös cél érdekében.

Mindebből kifolyólag is leszűrhető hogy a tömegek cselekvésmintáiból akármilyen fajta előre megfontolás vagy előretervezés teljes mértékben kizárható. A tömeg cselekedetei mindig a pillanat lázba hozó befolyásából fakadnak. Olyan ez mint amikor ősszel egy hirtelen fuvallat fogja és elfújja a földön heverő leveleket azok pedig minden irányba elsodródnak és céltalanul a földre esnek.

A tömegen való uralkodás illetve annak irányítása nagyon nehéz annak szeszélyes természetéből kifolyólag, de azért is mert ha a tömeg kezében egy nem mellőzhető szintű hatalom összpontosul, az befolyásolhatja hogyan végződnek bizonyos, a nyilvánosság előtt zajló események. Ha a mindennapi élet alapvető szükségleteinek megléte nem jelentené egyben a modern társadalmi létezés láthatatlan előfeltételeit is, a demokrácia csak egy nagyon rövid életű társadalmi rendszer lenne. És habár a tömeg akarata rendkívül heves, ezen hevességet a pillanat szüli, amilyen gyorsan fellángol ugyanolyan gyorsan ki is alszik. Úgy is mondhatjuk hogy a tömeg képtelen a kitartásra.

Egy tömeg nem csak egyszerűen heves és szeszélyes, a szó hagyományos értelmében. Egy barbárhoz hasonlóan, a tömeg nincs felkészülve arra hogy céljai esetleg megvalósulatlanok maradnak. Képtelen megérteni hogy ez az eshetőség igen is megtörténhet, hiszen márcsak számbeli előnyét is figyelembe véve a tömegtudat számára a pillanatnyi hatalom amellyel rendelkezik olyannyira megingathatatlan, hogy a tömeg legyőzhetetlennek érzi saját magát. A lehetetlenség fogalma így a tömeget alkotó egyén számára teljes mértékben megszűnt létezni. Az elszigetelt egyén nagyon is tudatában van annak hogy önmaga képtelen lenne pl. felgyújtani egy palotát vagy kirabolni egy üzletet, hiszen egyedül mindig nagy ellenállásba ütközne minden ilyen jellegű tett megtételének megkísérlésekor. De ha ugyanez az egyén belelolvad a tömegbe amely ugyanezeket a célokat készül megtenni, ráébred a hatalomra amelyet a tömeg rá ruházott és sokkal könnyebben fog bedőlni a kísértésnek amely akármilyen szörnyű tettre ráveheti. Az ezen tettek megtétele elé gördülő bárminemű akadályt pedig őrjöngően pusztító dühvel fogja megpróbálni elhárítani. Ha az ember biológiai léte lehetővé tenné ezen pusztító szenvedély állandóságát az egyénben, akkor a tömegre ki lehetne jelenteni hogy a tömeg maga az őrjöngő szenvedély legéletszerűbb megnyilvánulása.

Fajunk legalapvetőbb jellegzetességei, amiből korabeli érzésvilágunk megnyilvánulásai fakadnak, mindig befolyásolni fogják a korabeli tömeg szeszélyességét, hevességét és feszélyezhetőségét és mindazon más érzéseket amelyeket még majd viszgálni fogunk. Minden tömegben ott van a szeszélyesség és a hevesség, mégha nem is egyforma szinten. Pl. a latin és a germán tömegek közötti különbségek egész kitűnőek tudnak lenni. A francia történelem egyik nemrég nyilvánosságra hozott eseménye is tanúskodik erről. Egy, 25 évvel ezelőtti telegramm tartalmának nyilvánosság elé tárása elég volt hogy a nyilvánosság őrjöngő elégedetlensége kitörjön amit következesen egy háború kitörése követett. Vagy amikor pár évvel később egy a Langsonban lezajlott telegráfbeszélgetés nyilvánosságra hozása ugyancsak egyik pillanatról a másikra olyannyira felkorbácsolta a kedélyeket hogy az akkori államvezetés napokon belül le lett váltva. Egyidőben viszont, az ettől sokkal komolyabb események mint amilyen a Khartoum expedíció sikertelenségét feltáró hírek viszont Angliában alig keltettek bármilyen érzelmi visszhangot, nemhogy az akkori kormány leváltását okozták volna. A tömegeket mindenhol ezen nőies hevesség jelemzi, de a latin leszármazottakból álló tömegeknél talán a legkihangsúlyozottabb e jellemző. Bárki, aki egy ilyen tömeg segítségével emelkedik fel valamilyen nyilvános pozícióba, jobb ha nem feledkezik meg arról sem, hogy ugyanolyan hévvel vissza is taszíthatják ugyanoda ahonnan jött.

- a tömegek hiszékenysége és befolyásolhatósága

A tömeg leírásánál, már elhangzott hogy egyik fő tulajdonságuk az átlagon felüli befolyásolhatóságuk; ugyanakkor azt is leírtuk, hogy ez a befolyásolhatóság bármilyen, több emberből álló gyülekezetnél is megfigyelhető; ez a tény szolgálhat magyarázatként arra is amiért a tömeg érzelmeit miért is lehet olyan könnyedén egy bizonyos irányba terelni. De mégha e ténytől el is tekintenénk, általános szabályként, tekinthetünk úgy a tömegre, hogy az minden pillanatban várakozó figyelemmel rendelkezik és így is még könnyebbé teszi saját maga befolyásolását. A legelső tömeg elé tárt sugallat pillanatok töredéke alatt befolyásoló köntöst ölt ez pedig könnyedén megfertőzi az összes jelenlévő egyén viselkedését és gondolkodását, innen pedig egyenes út vezet ahhoz, hogy egy homogén érzéki és cselekvési kényszer hatása alá kerüljön mindenki aki a tömeget alkotja.

Ahogy ez bármelyik, a megfelelő alanyra mért, ártalmatlan suggalatnál lenni szokott, nem sok kell és az egy kivédhetetlen és jól irányzott cselekvési kényszert fog kiváltani az alanyból, társulva természetesen a megfelelő érzelmi töltettel. Legyen szó akár destruktív vagy öndestruktív cselekedetről, a tömeg kezes bárányként fogja végrehajtani, azt amit akkor és ott helyesnek érez. Minderre a legnagyobb befolyása annak az érzelmi suggalatnak van, aminek a tömeg ki van téve, nem pedig, mint ahogyan az elszigetelt egyénnél volt, az egyén racionalizációjának.

Ebből következően, a tömeg állandó jellegű öntudatlanságba van kényszerítve, és bármelyik pillanatban készen áll arra hogy a felé érkező érzelmi suggalatot befogadja és hogy a szerint cselekedjen, hasonlóan azokhoz az erőszakos élőlényekhez amelyek képtelenek racionális észérvek megfogalamazására és akik ebből kifolyólag szinte teljes mértékben befolyásolhatóak. A tömeg tagjai képtelenek a kétkedésre, ezt pedig nagyon fontos tudni ahhoz, hogy megértsük hogyan is keletkezik a tömeg által terjesztett számos hihetetlen történet és legenda(3).

A hasonlóan hihetetlen történetek tömegek általi elterjedése nem csak a tömeg rendkívüli hiszékenysége és befolyásolhatósa miatt lehetséges. Az objektív eseményeket a sokaság fantáziája bámulatosan elferdíti, majdhogynem másnak látja illetve másmilyennek érzékeli mindazt ami valójában megtörtént. A legkézenfekvőbb és legkonkrétabb esemény is kritikus változáson eshet át amikor azt egy tömegbe olvadt egyén meséli el. A tömeg képekben gondolkozik, és ezek a képek az egyén fantáziáját oly mértékben ingerlik ösztönösen, hogy az refleksszerűen társít más olyan képeket is amelyeknek lehet semmi közük nem volt a lezajló eseményekhez, de az egyén ezekre a kitalált képekre is teljes meggyőződéssel fog emlékezni, amikor majd a kérdéses eseményről beszél. Az elszigetelt egyénnél is lezajlódhat ilyesfajta elferdítése a megtörténteknek, de ő valamilyen mértékben tudatában van ennek és legalább valamilyen szinten objektív tud maradni, ami viszont a tömegbe olvadt egyénre már messziről sem jellemző. Ezért is mondhatjuk azt, hogy a tömeg képtelen az objektivitásra hisz kétely nélkül elfogad mindent függetlenül annak valóságalapjától.

A mód ahogyan az egyén elferdíti a valóságot, látszólag végtelenül sok formát ölthet, hisz a tömeget alkotó egyének mind különböző jellegű mentalitással rendelkeznek. De nem ez történik. Ezt az elferdítést a tömeget alakító sugallat formálja olymód hogy a tömeget alkotó egyének mindegyike kérdés nélkül átadja magát e suggalat parancsának és később úgy fog visszatekinteni hogy mindez csakis és kizárólag saját magától származik.

A valóság elferdítésének kiinduló pontja mindig egyetlen egyéntól származik és tőle adódik át a tömeg többi tagjának. Szent György jelenésekor is egyetlen egyén lehetett az a keresztes lovagok közül aki először vélte úgy hogy megpillantotta Őt Jeruzsálem falainál. Ezt a szent suggalatot pedig miután társai is meghallották, ők is megpillantani vélték Szent Györgyöt, hiszen meg akarták őt pillantani. A szentség iránti vágy megelevenedett és fizikai formát öltött számukra. Azon nyomban elfogadták azt a tényt hogy Szent György megjelent előttük.

A kollektív hallucinációkat a tömeg mindig felruházza később a valóságosság címkéjével. Hiszen ha ennyire sok ember érzékelte egyidőben ugyanazt az eseményt annak valósnak kell lennie és ez nem is lehet kérdéses sohasem. A tömeget alkotó egyén saját mentális világa ilyen esetekben nem játszik szerepet és az teljesen jelentéktelen abból a szempontból, hogy az egyén hogyan viselkedik a tömeg hipnotikus hatása alatt. Lehet az egy feltaláló zseni, vagy egy utolsó iskolázatlan tuskó is akár, a tömeg tagjaiként mindketten feladják egyéni mentális kapacitásukat és a tömegben egyszerűen megszünnek gondolkodni.

Ez az elmélet első hallásra lehet ellentmondásosnak tűnhet. Gyakorlati bemutatásához számos történelmi eseményt kellene újra átvizsgálni.

Mégis, nem szándékozom az olvasóban olyan benyomást kelteni, hogy állításaim már eleve nem bizonyítottak, ezért a következőkben erre szolgálok majd gyakorlati példák részletes leírásával.

A következőben tehát példaul szolgálok az olyan kollektív illetve tömeges hallucinációra, amelyben az egyének racionális háttere jelentőségét veszti, vagyis a legalacsonyabbtól egészen a legmagasabb műveltségi szinttel rendelkező egyének is részt vesznek a tömegben és mégis ettől függetlenül mindnyájan ugyanazt a csöppet sem racionális vélt valóságot tapasztalják meg, legalább is későbbi személyes elmondásaik alapján. Az esemény Julian Felix tengerészeti hadnagy nevéhez fűződik, aki a következő történetet részletesen is leírta a "Tengeri áramlatok" című könyvében és amelyet a Revue Scientique tudományos napilap is leközölt.

A Belle Poule fregatt a nyílt tengeren hajózott a Le Berceau cirkáló hajó nyomait keresve, amelyet az előző éjjel egy erőteljes vihar miatt vesztett szem elől. Már megvirradt és a tenger teljesen lecsendesedett. Hirtelen a hajó őrszeme jelentette hogy lát a távolban egy sérült hajónak tűnő objektumot; amikor a legénység a jelzett irányba nézett, ők is kezdve a hajósinastól egészen a kapitányig mindnyájan látták a jelenséget, szó szerint egy sérült hajót amelyről emberek próbálnak meg lejutni, tisztán kivehetően jelezvén azt hogy bajban vannak. És mégis ez nem volt több egy tömeges halucinációnál. Desfosses admirális elrendelte hogy egy csónak menjen oda és mentse ki az ott lévő embereket. Ahogy a mentőcsónak közeledett az észlelt hajótörés színhejéhez a csónak személyzete továbbra is látta amint "emberek mozognak a fedélzeten és feléjük próbálnak jelezni, hogy mentsék ki őket". Amikor a mentőcsónak elérte az objektumot a csónak személyzete számára nyilvánvalóvá vált a tévedésük, hiszen a hajóroncs és a menekülő emberek helyett csak egy magányosan sodródó farönkött találtak amelyről ágak csüngtek. Ilyen kézzelfogható bizonyíték megtapasztalása után a halucináció megszűnt számukra.

Ennél az esetnél láthatjuk a tömeges halucináció különböző fázisait lezajlani, amelyet az előbbiekben már leírtunk. Egyrészt van egy csapat ember akik nyilvánvaló irányított figyelemmel kémlelik a tengert, egy hajót keresvén, másrészt ez a csapat egy az elvárásaikat igazoló suggallatot kap az őrszemtől, amely suggalat pillanatok alatt megfertőzi az összes jelen lévő egyén elméjét, így mindnyájan el is fogadják a tényt hogy ott a hajó amit keresnek.

Ahhoz hogy a lejátszódó események halucinációként, valami teljesen más formát öltsenek a tömeg számára, nem kell hogy a tömeg sok emberből álljon. Egyszerűen a tömeget alkotó egyéneket rá kell venni arra hogy feladják saját racionális képességüket, amint azt már számos alkalommal említettük. Egy eszes pszihológus, Mr. Davey, ennek egy nagyon kézzelfogható példáját szolgáltatta számunkra, amelyet az Annales des Sciences Psychiques közölt le nemrég. Mr. Davey számos brit tudós személyiséget hívott össze, hogy jelenlétükben bemutasson néhány egyszerű "mutatványt". Kiállított néhány tárgyat, amelyet először a jelenlévők átvizsgálhattak, majd a jelenlévők előtt a tárgyakon elvégezte a "mutatványt". Célja az volt hogy a jelenlévőket meggyőzze arról hogy a tárgyakkal történtek hátterében csakis természetfeletti erők állhatnak. A "szeánsz" után kérte az összes jelenlévőt hogy számoljanak be arról amit láttak és tapasztaltak és hogy írjanak magyarázatot a történtekre. Ezen írásos jelentésekben természetesen a jelenlévők nem tudtak racionális magyarázatot adni a történtekre és voltak olyanok is akik tényleg természetfeletti erőkről is említést tettek mint a történtek lehetséges okozói. Mindezek után Mr. Marvey közölte mindekivel hogy egyszerű trükkökkel csapta be mindnyájukat. Egyik jelenlévő így ír a történtekről: "Davey kísérletének talán legmeghökkentőbb oldala nem az általa használt trükkök egyszerűsége és hatásossága volt, hanem a mindenféle racionalitást nélkülöző mód ahogyan az előre be nem avatott jelenlévők érzékelték az eseményeket ahogyan ez későbbi beszámolóikból ki is derült. Ebből is látható, hogy a tanúk számossága akik hasonló vagy egyforma tanúságtételt tettek a történtekről, nem jelenti azt hogy e közös beszámolónak lesz bármilyen köze is a valósághoz. A Mr. Davey által alkalmazott trükkök tényleg olyan ámulatbaejtően egyszerűek voltak, de ez a tény eltörpült a mellett ahogyan Davey befolyásolni tudta a jelenlévők gondolkodását, mialatt véghezvitte trükkjeit, képes lett volna elhitetni velük bármit amit csak akart." Íme, e konkrét történetből is láthatjuk azt, hogy mekkora ereje van a hipnotizőrnek a hipnotizált alany felett, főleg ha ez az alany több emberből is áll. Játszadi könnyedséggel lehetséges a tömeg megvezetése és kijátszása, függetlenül attól hogy a tömegben milyen intellektuális képességű egyének vesznek részt.

Az ezzel való párhuzamoknak szinte se szeri se száma. Miközben ezt írom, az újságok tele vannak azzal a hírrel, hogy két kislány holttestére bukkantak a Seine folyóban. Miután megtalálták a két holttestet, legalább egy tucat személy azonosította őket. Mivel ilyen nagy számban lett beazonosítva az azonosságuk ezért teljesen egyértelmű volt, hogy kik is ők. Egészen a temetésig eljutott a dolog és csak ott derült ki, hogy akik a koporsóban vannak valójában nem is azok a kislányok akiket a rengeteg tanú olyan egyhangúan azonosított. Sok más esethez hasonlóan itt is a legelső személy aki beazonosította őket, ő tévedett legelőször és az ő érzelmi lenyomata, legyen az a kislányok halála miatt érzett mélységes gyász vagy akár szomorúság ragadt át az utána következő tanúkra, akik átadván magukat e érzelmek sodrásának már képtelenek voltak racionálisan gondolkodni a holttestek azonosításánál.

Minden hasonló esetnél a kiindulási pont mindig egy érzelmi suggalat amely egyetlen egyént ejt rabul, majd szépen sorjában ez a suggalat más embereket is leteper, képtelenné téve őket mindenféle további racionális gondolkodásra. Ennél a legutóbbi holttestfélreismerésnél is, a legelső tanú lehet első benyomása illetve valamilyen apró jel alapján, ami lehet az arc bármilyen apró, egyedi tulajdonsága is akár vagy bármi más, emlékeztette őt azokra kislányokra és ez egy olyan érzelmi reakciót indított meg benne, ami megakadályozott minden további vizsgálódást és a továbbiakban ő a holttestekre nézvén már csak a kislányokat látta. Hasonló, régebbi eset volt az is amikor egy anya is saját gyermekét ismerte fel egy teljesen másik gyermek holttestében. Ennél az esetnél is felismerhetők ezen érzelmi suggalat hatásai arra hogy amit az érintettek láttak nem a valóság volt hanem érzelmeik által befolyásolt halucináció.

Legelőször egy másik gyermek azonosította a holttestet az anya gyermekeként. Ez a kezdeti tévedés pedig láncreakcióként hatott azokra akik ezután jöttek azonosítani a holttestet. Következőnek az anya nézte meg a holttestet és ő is biztos volt benne hogy saját gyermekének holttestét tartja kezei között. Amikor odavitték a holttesthez, kezébe vette a gyermeket és felismert egy apró sebet a homlokán miután rögvest kétségbeesetten kiáltotta, hogy igen ez az ő gyermeke. A nő sogóra is megvizsgálta a gyermeket és ugyanúgy félreismerte a holttest azonosságát, valamint több személy is megtette ugyanezt akik az utcáról ismerték a nőt és az ő gyermekét. Még a gyerek tanára is ugyanerre a hibás következtetésre jutott, aki a holttest nyakában lévő nyaklánc alapján azonosította be a holttestet a nő gyermekeként. De mindhiába mert mindnyájan tévedtek. A holttest valós azonosságára hat hét múlva derült fény. Egy Bordeaux-ból származó gyermek volt akit ott gyilkoltak meg és a holttestét úgy hozták Párizsba.(4)

Megjegyezendő hogy mindezeket a téves következtetéseket leggyakrabban olyan egyének hozzák akik már eleve (vagyis akkor is ha elszigeteltek és nincsenek tömegben) átlagon felüli befolyásolhatósággal rendelkeznek, mint amilyenek pl. a gyermekek vagy a nők. Ez is azt mutatja, hogy az ilyen egyének bírósági tanúvallomása mennyit is ér valójában. Főleg ami a gyermekeket illeti, az ő vallomásaikra egyáltalán nem szabadnia támaszkodni egyik bíróságnak sem. Még talán a pénzfeldobás is többet segítene egy bírósági ítélet meghozásánál, mint egy gyermektől származó vallomásra való támaszkodás.

Visszatérvén a tömeg megfigyelőképességének vizsgálatához, megállapíthatjuk hogy egy tömeg megfigyelései legtöbb esetben tévesek és kiindulópontjuk általában egyetlen egyén érzelmileg indukált illúziója amit a tömeg többi tagja tudat alatt elfogad és átvesz. A tömeg helyes megfigyeléseiben való kételyemet tehát e tényre alapozom és nem vélem túlzásnak. Több ezren voltak jelen pl. abban a sokáig ünnepelt lovassági rohamban amely a Sedan-i csatában zajlott le 25 évvel ezelőtt és mégis rengeteg ellentmondásos tanúlságtétel szállt napvilágra azzal kapcsolatban, hogy valójában ki is vezette a rohamot. Lord Wolseley, az a brit hadvezér aki pedig könyvében mutatott rá arra, hogy a Waterloo-i csata eseményei a legfélremagyarázottabbak a történelemkönyvekben a számos, egyébként hűen lejegyzett háborús beszámoló közül, annak ellenére hogy ott is több ezren voltak jelen és tanúskodtak is később a történtekről.(5)

Ezek a tények mutatnak rá arra, hogy milyen kis értékűek a tömegek tanúvallomásaira alapozott beszámolók, legyen szó bármelyik történelmi eseményről. A logikát részletező tanulmányok bármelyikének alapköve az a megállapítás, hogy egy kijelentés helyességét legnagyobb mértékben az határozza meg hogy hányan álltak ki egyhangúan a kérdéses kijelentés helyessége mellett. De a tömeg pszihológiájának ismeretében ezt az elfogadott axiómát a továbbiakban, kénytelenek vagyunk megkérdőjelezni. Azon események elbeszélései amelyek iránt a legtöbb kétely fennáll, általában ugyanazok az események amelyeket rengeteg ember tanúvallomása alapján jegyeztek le. Vagyis az, hogy egy bizonyos eseményről ezer és ezer ember nyilatkozott egyhangúan, inkább gyanút kellene hogy keltsen bennünk nem pedig elfogadást az elmondott tanúvallomásokkal kapcsolatban.

Mindezekből következik, hogy a történelemkönyvekben szereplő "tényeknek" több közük van az emberi képzelőerő szüleményeihez, mint a történelmi események hű leírásaihoz. E szemszögből, e könyvek megírása teljes időpocsékolásnak tűnik. Vajon rendelkezünk-e bármilyen ténnyel az emberi történelmet nagyban meghatározó személyek életútjával kapcsolatban, amelyek pl. Herkules, Buddha vagy Mohammed voltak? A legnagyobb valószínűséggel ez teljes mértékben kizárható. Ami még fontosabb, valójában az embereket nem is az érdekli hogy ezek az emberek hogyan éltek, hanem az hogy ők voltak azok akik megszemélyesítették a hőst, a tanítót vagy éppen a prófétát és nekik ennyi tökéletesen elég is.

Sajnos, a történelem nagy hősei nem rendelkeznek állandósággal. Az idő múltával a tömeg képzelete állandó mozgásban tartja a hősről alkotott történelmi képet. Erre például szolgálhat Napolean Bonaparte. Míg a bourbonok alatt mindenki idillikus és szabadelvű filantrópusként tekintett rá és a költők is csak az elesettek szerény barátjaként verseltek róla, addig alig 30 év elmúltával a hős megszűnt hős lenni és már mindenki csak úgy emlegette mint kegyetlen kényúrt, aki miután magához ragadta a hatalmat, megszentségtelenítette a nép szabadságát és csak azért hogy beváltsa hatalmi ambícióját, több millió embert mészároltatott le. És a róla alkotott kép még a mai napig sem lett kőbe vésve. Több évszázad elmúltával, a jövő tanult emberei talán már csak egy legendaként fognak rá tekinteni, aki talán nem is létezett sohasem, kételkedvén még Napoleon létezésében is. Kétségtelenül ebben a jövőben ezek az emberek, ismervén a tömegek pszihológiáját, már tisztában lesznek azzal, hogy a történelem csak mítoszok és legendák megőrzésére alkalmas.

- a tömeg végletekig túlzó érzékisége

Függetlenül attól, hogy a tömeg érzései jók vagy rosszak, azok a külső szemlélőben az egyszerűség és túlzás kettőségének látszatát fogják kelteni. Ennél a pontnál, mint sok más említett esetnél is, a tömeget alkotó egyén pszihológiai szempontból egy nagyon primitív lényként viselkedik. A finom árnyalatok érzékelésének képességét elvesztvén, vagy csak a feketét vagy csak a fehéret hajlandó meglátni. Számára nincs köztes állapot és a mindent vagy semmit kijelentést tudat alatt magáévá tette és akként is cselekszik. A tömegen eluralkodó érzelmi hullám túlzó természetét csak fokozza az a tény, hogy az érzelmi töltet pillanatok alatt rabul ejtette a tömeget és ez a tömegbe olvadt egyénnek nem ad semmilyen teret sem a megfontolt és racionális cselekvésre.

A tömeg viselkedésének ilyen jellegű ismerete, feltárhatja azt a tényt is, hogy a tömeg nem ismeri a kétely vagy a bizonytalanság érzését és mindig elmegy a végsőkig. Bármely, akár egy minden bizonyítékot nélkülöző kijelentést is, a tömeg öntudatlanul fel fog nagyítani és kétkedést nem tűrő tényként fogja azt kezelni. Akármilyen jellegű ellenségesség vagy akár csak helytelenítés sugallata, amit az elszigetelt egyén nem venne automatikusan készpénznek, a tömegbe olvadt egyénben felnagyítódna és benne már a gyűlölködés megfékezhetetlen érzését robbantaná ki.

Mindebből következik, hogy a tömeg erőszakossága is jelentősen megnő, ami ugyanakkor párosul a személyes felelősségérzet teljes megszűnésével. A büntetlenség bizonyossága és az a tudat, hogy a számosságban az erő, teszi lehetővé a tömegbe olvadt egyén számára olyan cselekedetek megtételét amelyek megtételére az elszigetelt egyén már biztosan nem vállalkozna. A tömegben a buta, tudatlan és írígy egyének kiélhetik minden önmagukban lappangó brutális hajlamukat hisz a tömeg felruházta őket a sérthetetlenség és mindenhatóság érzésével.

Sajnos, a tömegek e túlzási hajlama főleg negatív érzésekből táplálkozik, amiből csak destruktív cselekedetek fakadhatnak. Ezek az érzések legtöbbször az őskori ember érzésvilágának csökevényes maradványai, amelyek az elszigetelt egyént nem képesek rávenni a cselekvésre, hisz ő még tart a tett következményeitől önmagára nézve. A tömeget viszont annál is inkább képesek kísértésbe nem csak ejteni hanem egyenesen hajszolni.

Mindez persze nem jelenti egyáltalán, hogy a tömeg nem képes hősies vagy önfeláldozó cselekedetek megtételére is; sőt a tömegbe olvadt egyén talán még intenzívebben képes erre mint az elszigetelt egyén. Ennek részletezésére visszatérünk majd a tömeg erkölcsiségét tárgyaló részben.

Figyelembe véve, hogy a tömeg milyen messzemenően képes a túlzásokra, ebből egyenesen következik, hogy a tömegre csakis az ugyancsak túlzó érzések képesek hatni. Annak a szónoknak, akinek szándékában áll irányítása alá vonni a tömeget, ugyancsak rendkívül nagyzoló érzéseket kell suggalnia a tömeg felé, hogy az a megfelelőképp reagáljon. Túloznia kell annélkül hogy bizonyítaná túlzása tárgyának valósságát és tényszerűségét és ha ez nem elég akkor addig kell hogy ismételje a megtévesztő túlzását amíg az nem hozza a tőle várt eredményt. A nyilvános szónokoknak ezen tulajdonságokat kell elsajátítaniuk, hogy sikeresek legyenek abban amit csinálnak.

A tömeg, ezen felül hőseitől is elvárja ezt a túlzó érzékiséget. A hős erényei és tettei a túlzás látszatának köntösét kell hogy felöltsék, ahhoz hogy a tömeg elfogadja és ünnepelje azokat. Már számos alkalommal megjegyezték, hogy a tömegnek a mindennapi hősiesség nem elég és hogy csak a nem mindennapi, szinte már isteni jellemzők képesek a tömeg csodálatát kivívni.

Ebből a szempontból, különleges fontosságú az a nézőpont amelyből egy színházi előadást végignéz annak nézőközönsége, ami nagyban hasonlítható a szónok előadására reagáló tömeg viselkedésére. E nézőpont kétségtelenül létezik, de legtöbb esetben itt sem játszik szerepet a racionalitás, csakis az érzékiség. Sok esetben, pl. nehéz megjósolni egy színdarab sikerét, abból hogy elolvassuk előre a színdarab szövegét. A színházigazgatók, amikor befogadnak egy darabot, nem tudják előre megjósolni a színdarab sikerességét, mert ahhoz hogy ezt megtehessék bele kéne bújniuk a tömeg bőrébe és az ő szemszögükből kellene ítéletet mondaniuk az előadásról, ami gyakorlatilag lehetetlen.(6)

Ugyancsak ha mélyebben el tudnánk merülni e témában, a nemzetiség szempontjából is rá tudnánk világítani a témára. Egy darab amely a világ egyik felében lehet elsöprő siker, de a másikban lehet már alig lesz neki bármilyen visszhangja. Tehát, ilyen szemszögből az is nagyon sokat számít, hogy a tömeget milyen szociális és kultúrális hátterű egyének alkotják, legyen az egy színház közönsége vagy egy bármilyen más célból összeverbuvált tömeg akár.

Azt pedig már mondanom sem kell, hogy a túlzásra való hajlam csak a tömeg érzékeinek befolyásolásán keresztül hozható felszínre illetve robbantható ki. Azt már megmutattam, a tömegbe való olvadásért cserébe az egyénnek le kell mondania intellektuális képességeinek gyakorlásáról. Ezt az elméletet, egy tanult tisztségviselő, M. Tarde is bizonyította már, a tömeg bűnözésre való hajlamáról készített tanulmányában. A következtetése, az enyémhez hasonlóan, hogy a tömeget érzelmei befolyásolásán keresztül lehet csak nagyon bűnös vagy nagyon nemes tettek végrehajtására rávezetni.

- a tömeg türelmetlensége, erőszakossága és maradisága 

A tömeg csak a nagyon egyszerű vagy pedig a nagyon extrém érzéseket képes érzékelni és magáévá tenni. Az általa megismertetett véleményeket, elképzeléseket és nézőpontokat csak teljes mértékben képes elfogadni vagy elutasítani és azokra mindig csak abszolút igazságként vagy hazugságként képes tekinteni. Az érzések tudat alatti suggalmazása, az észérvek racionálisan bizonyított érvelésével ellentétben, mindig ezt eredményezi. Nyilvánvaló példa erre a vallási közösségbe tömörült egyén türelmetlsége amellyel az egyik vallás gyakorlója viseltetik, pl. egy másik vallás gyakorlójával szemben.

A tömeg, az igaz és hamis közötti megkülönböztetés képességének hiányában, de tudatában saját erejének, ugyancsak hajlamos a legerőszakosabb úton érvényt szerezni saját akaratának. A tömeggel ellentétben az egyén még el tud fogadni valamilyen szintű ellentmondást és képes az ezzel kapcsolatos párbeszédre. De, nyilvános beszédek alkalmával, amikor a szónok ellentmondásba kerül saját magával, a tömeg először csak dühös kiabálással fogja hangoztatni egyet nem értését ami később tetlegességbe is torkollhat. A tömeg rosszallásának e tetlegességig való fokozódását valószínűleg csak a politikai hatalom képviselőinek, pl. rendőrség, rendre utasító jelenléte képes megakadályozni.

Míg az erőszakosság és a türelmetlenség jelenléte minden kategóriájú tömegnél megfigyelhető, addig ezen érzések kifejezésre jutásának mértéke azért különbözhet a különböző csoportosulások között. Erre a szempontra ugyancsak megfigyelhető, a tömeg nemzeti és kulturális hátterének egy jelentős szinten történő behatása. Azt is elmondhatjuk hogy a latin háttérrel rendelkező tömegekben erősebb az erőszakosság és a türelmetlenség kifejeződése, ha más nemzeti hátérű tömegekhez viszonyítjuk őket. Sőt a latin hátterű tömegeknél ez annyira intenzív, hogy pl. a germán származású tömegekkel ellentétben, ezek teljesen háttérbe szorították az egyén függetlenségének eszméjét. A latin tömegek, a saját közös szabadságuk megőrzését tartják a legfontosabbnak és a szabadságról alkotott eszméjük egyik legsarkosabb sarokköve az, hogy mindenkit hihetetlen kegyetlenséggel és azonnali módon leigáznak akik e szabadságról alkotott elképzelésükkel nem értenek egyet. A jakobinusok, pl. kezdve az inkvizíció korától egészen Napóleonig, sohasem tudták másképp szemlélni a szabadság fogalmát.

Az erőszakosság és a türelmetlenség érzéséről vannak a tömegnek a legtisztább elképzelései, amelyet miután először találkozott velük, könnyen elfogad és még könnyebben valósít meg a gyakorlatban is. A tömeg kezes bárányként viselkedik a vasöklű hatalom kezében, viszont lázadozó ellenállással viseltetik bárminemű engedékeny, felszínes zsarnoksággal szemben, amit legtöbbször gyengeségnek is tart egyben. A tömeg támogatását sohasem a piti kis, uralkodni vágyó de nem tudó kiskirály élvezte, hanem az a zsarnokúr aki kíméletlen elnyomással és félelemkeltő vasököllel uralkodott alattvalói felett. Ezen utóbbiak után emelik mindig a legfenségesebb és legmarkánsabb szobrokat. Az igaz, hogy a tömeg ezzel a zsarnokúrral is kíméletlenül elbánik, de csak miután az már vesztett valamikori hatalmából a tömeg szemében és nem képes megfélemlíteni a tömeget ugyanúgy ahogyan arra a múltban még képes volt. A tömeg szemében istenített hős mindig is Cézár hasonlatosságát fogja kelteni, akinek a címere vonzza, parancsoló hatalma lenyűgözi, hódító seregei pedig imádó rettegésben tartják a tömeget.

A tömeg mindig lázadozik a gyenge uralkodóval szemben ugyanakkor mindig szolgálatkészen isteníti az erős uralkodót. Ha az uralkodó hatalma bármilyen okból kifolyólag is szakaszossá, időközivé válna, az általa uralt tömeg is mindig vagy anarhiával vagy szolgálatkészséggel válaszolna az uralkodó hatalmának ingadozására.

De, a lázadozó ösztönök tömegeken való eluralkodásának jelentőségét hiba lenne felértékelnünk, hisz ez csak egy része a tömeg pszihológiájának, nem pedig egésze. Az erőszakosságra való hajlamosságuk az ami ezt el szeretné hitetni velünk. Hiszen, e lázadozó és pusztító jellegű kitörések a tömegnél mindig is átmeneti jelleggel bírtak. A tömeget mindig is a saját ösztöneik irányították, oly mértékben hogy az, a zűrzavaros lázadozás fárasztó és kimerítő jellegéből kifolyólag inkább visszatér a szolgasághoz csak hogy újra része lehessen a felelőség nélküli nyugalomban és a tudatlan tétlenségben amit a lázadozás előtti szolgaságban már megtapasztalt. A jakobinusoknak is amikor hosszabb időn át kellett eltűrniük saját bőrükön Napoleon vasöklét, inkább alábbhagytak lázadozásukkal és szívvel lélekkel éltették a császár hatalmát.

Ugyancsak fontos figyelembe venni a tömegek viselkedésének rugalmatlanságát és ösztöneik ragaszkodását a múlthoz, mivel sok történelmi esemény, főleg számos forradalom, megértése nagyon nehézkessé válna e tényezők figyelembe vétele nélkül. Ezen forradalmak során, amelyek lehettek akármilyen véresek, a tömegeknek csakis felületes változásokat sikerült kiharcolniuk azokban a politikai vagy bármelyik másik intézményesített rendszerekben amelyek ellen harcoltak. A tömeg képtelen a gyökeres, mindent felölelő változásokért való kiállásra illetve ezek kiharcolására, hiszen ő maga nem racionálisan hanem ösztönösen, a zsigereiből cselekszik. Ugyanakkor a tradiciók iránti ragaszkodása is olyan mélyről jövő, hogy attól, egyedül az ösztönei felhasználásával képtelen lenne elszakadni. Minden ami új és ismeretlen, egy olyasvalakiben aki kizárólag az ösztöneire hallgat, rettegést és félelmet kelthet csak, ami csakis elutasításhoz vezethet, méghozzá tudat alatti elutasításhoz. Az ily mód kiharcolt változások tehát sohasem mélyről jövőek és gyökeresek hanem csakis felületesek lehetnek mindig. Ha a különböző gépesítéssel kapcsolatos feltalálások idejében is (amilyen a textipar gépesítése, gőzgép vagy vasút feltalálása) olyan ereje lett volna a tömegeknek mint most, ezen találmányok elterjedése csak vagy véres leszámolások és forradalmak árán valósulhatott volna meg, vagy pedig egyáltalán nem is valósulhatott volna meg. Még szerencse hogy ezek még az előtt megvalósultak, minthogy a tömeg irányítását birtokló osztály ráeszmélt volna e hatalom valódi erejére.
 
- a tömeg moralitása (erkölcsisége)

Ha úgy vesszük hogy, a moralitás megegyezik, a bizonyos társadalmi szabályok felé tanúsított tiszteletadással illetve az önző ösztönök elnyomásával, akkor egyértelmű hogy a tömeg e szempontból túlságosan is szeszélyes és ingerlékeny ahhoz hogy morálisnak tekintsük. Viszont, ha a moralitásra úgy tekintünk mint, önmegtagadás, önfeláldozás, önzetlenség vagy hűségesség megnyilvánulásaira akkor a tömeg ebből a szemszögből már igenis morálisnak tekinthető.

Az a néhány pszihológus akik eddig vizsgálták a tömeg viselkedését, annak csak a destruktív oldalát vették számításba és ebből a szempontból a tömegről tényleg kijelenthető, hogy vagy egyáltalán nem tekinthető morálisnak vagy pedig csak egy nagyon alacsony szintű moralitással rendelkezik.

Kétségtelenül, a legtöbb esetben tényleg ez a helyzet. Vajon mégis miért? Azért mert, a bennünk nyugvó ősrégi, vad ösztönök maradványai csak az alkalomra várnak a kitörésre? Az elszigetelt egyén számára veszélyes lenne életet adni e ösztönöknek, de az egyén tömegbeolvadásával a veszély megszűnik és teljes büntetlenséggel adhat teret e sokszor destruktív magatartást eredményező ösztönöknek. Mivel elszigetelten az egyén, a lehetséges következmények tudatában, nem meri embertársain gyakorolni e ösztönök hatását inkább teszi ezt az állatokkal. E széles körben elterjedt szenvedély, ugyanabból a forrásból táplálkozik, mint amiből a tömegbe olvadt egyén is nyeri erejét. A tömeg, amely ártatlan áldozata kínzásában és elpusztításában leli örömét egy nagyon gyáva kegyetlenségről tesz tanúbizonyságot; de a filozófus számára ez a kegyetlenség nagyon is közel áll ahhoz az élményhez amelyet a vadászni induló társaság is keres amikor üldözőbe vesz és levadász egy vadat.

A tömeg amennyire képes gyilkosságra, bujtogatásra és pusztításra ugyanannyira képes magasztos tettek elvégzésére is mint pl. hűség, önfeláldozás, önzetlenség kimutatására, és ezeket talán még az elszigetelt egyénnél is intenzívebben képes megtenni. A dicsőség, becsület és hazaszeretet mind olyan érzésekre buzdítja a tömegbe olvadt egyént amelyek talán még saját életének feláldozására is képesek rávenni őt e eszmékért. A történelem számos ilyen eseménnyel tarkított mint amilyenekre a keresztes hadjáratok vagy az 1793-as önkéntesek önfeláldozása is rámutat. A nagy tömegek egymagukban óriási mértékű önfeláldozásra és önzetlenségre is képesek. Vajon milyen számban voltak a történelem során olyanok akik életüket is készek voltak feláldozni olyan eszmékért amelyeket ők maguk alig értettek! A tömegek amelyek sztrájkkal fejezik ki elégedetlenségüket, teszik ezt inkább azért mert ezt a parancsot kapták, nem pedig azért hogy harcoljanak személyes érdekeikért. Nem a személyes érdek a tömeg mögötti előrehajtóerő, nem úgy mint az elszigetelt egyénnél. Óriási tömegek estek áldozatául számos háború mészárlásának és mindezt nem értelmük diktálta számukra, hanem parancsteljesítés közben olyan eszmékért adták oda életüket amelyeket még csak távolról sem voltak képesek megérteni, olyan könnyű prédák voltak a háború gépezetében mint amilyen könnyen a vadász becserkészi majd lemészárolja kiszemelt áldozatát.

Még közönséges bünözők esetében is előfordul, hogy tömegbe vegyülésük pedáns és morális viselkedést hoz ki belőlük, amit egyébként nem lehetne elvárni tőlük. Taine mutat rá, hogy a szeptemberi börtönmészárlások során a kivégzők rengeteg személyes értéktárgyat gyűjtöttek össze és szolgáltattak ki a kivégzőbizottság számára, annélkül hogy ezeket ők maguk előbb zsebre tették volna. Vagy az 1848-as forradalom idején is hasonló dolog történt amikor tömegek fosztogatták a Tuileries palotát.

Az egyén erkölcsiségének javulása a tömegbe vegyülése által természetesen nem szabályszerűség, inkább csak számos példát hoz fel rá a történelem. Még az általam felhozott példáknál enyhébb körülmények között is előfordulhat. Megjegyeztem, hogy míg a színházi közönség a darab hősétől erényei valótlanul óriási mértékű túlzását várja addig ez általánosítva is igaz. A gyülekezet amely álljon a legalattvalóbb és leghitványabb egyénekből is akár, hasonlóképp valótlanul fenséges és fennkölt elvárásokat fog támasztani bármivel vagy bárkivel szemben, azzal ellentétben amilyen elvárásokat támasztanának elszigetelt egyénként. A züllött, a strici vagy a huligán a közönség tagjaiként mind suttogással fejeznék ki elégedetlenségüket, kérdéses mondanivalójú szövegekkel szemben, amelyeket viszont a mindennapi életben talán ők használnának legelsőként és legharsányabban.

A tömeg amilyen gyakran átadja magát primitív ösztenei késztetésének ugyanolyan gyakran arra is képes, hogy akár fenséges tettekről is tanúbizonyságot tegyen. Ha az egy agyrém iránti önzetlenség, lemondás és teljes odaadás morális tettnek számít, akkor a tömegről elmondható hogy talán még a legbölcsebb filozófustól is morálisabbnak számítanak. Persze, kétség ne essék a felől, hogy a tömeg mindezt tudatalatt teszi, de ennek nincs is sok jelentősége a cselekedetek kimenetelét tekintve. Ha nem így lenne és a tömegek nem öntudatlanul vinnék végbe cselekedeteiket, lehetséges, hogy a civilizációnk nem lett volna képes olyan szintű fejlődésre ami lehetővé tette, hogy eljussunk olyan magaslatokig, amelyeket most már magunk mögött tudhatunk.
