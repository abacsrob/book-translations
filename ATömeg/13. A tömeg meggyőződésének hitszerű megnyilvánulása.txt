I. rész: A tömeg gondolkodása

4. fejezet: A tömeg meggyőződésének hitszerű megnyilvánulása

Az előzőekben már bemutattuk, hogy a tömeg képtelen a racionális érvelésre, az eszméket mint olyanokat teljesként fogadja vagy utasítja el, hogy nem képes tolerálni az ellentmondást vagy bárminemű vitát és hogy végül az eszme sugallata amelyre hallgatk teljesen elsötétíti tudat't és megszállja tudatalattiját, ami legtöbbször ösztönös cselekvésre fogja sarkallni őt. Arra is rámutattunk, hogy a befolyásolt tömeg kész kiállni a suggallt eszméért, bármi áron, legyen az önmaga feláldozása is akár, valamint azt is láthattuk, hogy a tömeg csakis és kizárólag a végleteket érti és azokra reagál, számára az egyszerű rokonszenv istenítést, az ellenszenv pedig gyűlöletet jelent. Ezek az általános jellemzők, vészjóslóan vetítik előre a tömeg meggyőződéseinek milyenségét.

Ha megvizsgáljuk e meggyőződések valódi forrását, legyenek azok heves vallási fanatizmussal fémjelzett időszakok vagy mindent felkavaró társadalmi és politikai zavargásokkal teli korok akár, kétségtelen, hogy mindegyik egy bizonyos istenfélő érzékenységből fakad.

Ezt az érzékenységet nagyon könnyen leírható jellemzők határozzák meg, amilyenek a felsőbbrendű, isteni tulajdonságokkal rendelkező lény imádata, ezen lény hatalmától való alapvető félelem és rettegés, önmagunk megkérdőjelezés nélküli alávetése e lény minden parancsának, a lénnyel kapcsolatos dogmák kérdőre vonásának képtelensége, a lénnyel kapcsolatos hitrendszer terjesztése és mindazok lekicsinylő kezelése akik ezt a hitrendszert nem fogadják el. Függetlenül attól, hogy ez a lény egy láthatatlan istenség, egy fából vagy kőből faragott szobor, egy hús-vér ember vagy akár egy politikai eszme, ha a felsorolt jellegzetességek illenek a követőjére akkor azt mondhatjuk róla, hogy istenfélő vagy vallási érzékenység hajtja imádatát amelynek mindezek felett mindig lesz egy csodával határos és természetfeletti jellege is. A tömeg a pillanat hevében képes arra, hogy tudat alatt isteni hatalommal ruházza fel a politikai eszmét és annak karizmatikus vezérét.

Az egyén nem csak akkor ég vallási hévben amikor imádatát egy istennek szenteli, hanem akkor is amikor minden rendelkezésére álló anyagi és nem csak anyagi javat az isteni kép eszméjének szentel, teljesen alávatvén önmagát az isteni eszme iránti fanatizmusának.

A türelmetlenség és a fanatizmus tehát a vallási hévben úszó és a világi és mennyei boldogságot birtokában érző személy viselkedésének mindig kötelező velejárói. Ezek a jellemzők jelen vannak ugyanakkor minden olyan emberi csoportosulás tagjainál is, akik valamilyen közös eszme szolgálatának szentelték életüket, bármi áron. A francia forradalom idején a rémuralmat vezető jakobinusok is legalább olyan vallási elszántsággal végezték kínzásaikat és kivégzéseiket mint ahogyan azt a középkori inkvizíciót irányító katolikusok tették, a különbség csak annyi volt közöttük hogy az egyiket egy politikai eszme a másikat pedig egy istenség iránti vak hit vezette.

Az ilyen tömegek meggyőződése tehát vakon behódoló, szenvedélyesen türelmetlen és erőszakosan terjeszkedőként jellemezhető hasonlóképpen a vallási érzelmek által uralt és vezérelt tömeg meggyőződéséhez. De ehhez hasonlóan, az emberi hős is akit a tömeg hősként éljenez, a tömeg szemében isteni magaslatokban szárnyal és valóságos istenként tekint rá. Napoleonról is egy ilyen kép élt alattvalóiban legalább 15 éven át, pont akkor amikor a legtöbb ellenségét küldte a biztos halál karmai közé. A kereszténység és a pogányság istenei is saját korukban teljeskörű uralmat élveztek követőik körében.

Az összes vallási és politikai eszme is a tömeg fanatikus önfeláldozásának és feltétel nélküli imádatának köszönheti megszilárdulását. Így jellemezhető az emberi történelem legtöbb korszaka. Fustel de Coulanges, a római Galliáról szóló munkájában, jogosan írja hogy a Római birodalmat nem annak katonai ereje, hanem az iránta széles körben tanúsított isteni tisztelet tartotta egyben. Ahogyan ő írta: "a történelem erre még nem tudott példát felmutatni ezelőtt sohasem, hogy egy olyan államvezetési forma amelyet mindenki gyűlölt, fennmaradhatott ennyi évszázadon keresztül... Megmagyarázhatatlan az a tény, hogy a birodalom 30 légiója vissza tudott volna tartani több mint 100 millió allattvalót a lázadástól ez idő alatt.". Ennek hátteréban nagy valószínűséggel az állhatott, hogy a Római birodalom uralkodóját egyhangúan istenként imádták birodalom szerte. Még a legkisebb településék is rendelkeztek a császárnak állított oltárokkal és szentélyekkel. De Coulanges tovább részletezi: "A birodalom egyik sarkától a másikig, egy új vallás látott napvilágot amelyben az istenségek helyét átvették a birodalom uralkodói. A kereszténység kora előtt Gallia egészét alkotó több mint 60 város, együttesen emeltetett Lyonsban egy templomot, amelyet Augustus császárnak szenteltek... papjait pedig ugyancsak Gallia lakói nevezték ki egyhangúlag... Lehetetlen hogy mindezt a birodalom iránti félelem és szolgaság miatt tették volna. Egy egész nemzet nem fogja önként vállalni a szolgaságot egy idegen hatalommal szemben, főleg nem több száz éven át. A császárt tehát nem csak személyes udvaroncai imádták, hanem számos ország nemzete is, ide értve a gallokat, a spanyolokat, a görögöket és a birodalom ázsiai fennhatóságai alá tartózó népeket is."

A mai politikai vezetők imádata, akik befolyásuk alá tudták vonni a tömegeket, nem oltárok előtt zajlik a nekik szentelt templomokban, hanem ennek szerepét a városokban nekik emelt szobrok valamint az irodákban kiállított őket ábrázoló arcképek vették át így a hozzájuk fűződő személyi kultusz lényegileg nem különbözik attól ahogyan az emberek a múltban másvilági isteneiket is imádták. A történelem pszihológiai szemszögből fakadó megértése csak ezen tömegpszihológiai jelenség megértése után válhat lehetségessé. A tömegek mindenek előtt egy istent akarnak akinek feltétel nélkül alárendelhetik önmagukat, legyen az akár evilági vagy akár másvilági.

Annak feltételezése, hogy ezek egy letűnt kor babonás világnézetének a maradványai amelynek a helyét mára már teljesen átvette egy feltételezett modern racionális hozzáállás, helytelen lenne. Az értelem sohasem lesz képes teljes mértékben ily mód átvenni az érzékek szerepét és az ebben való hit teljesen hiábavaló is lenne. A tömegekre ily mélyen csak az istenségeik és vallásaik hipnotikus ígeretei képesek hatni, annak ellenére hogy az ilyen fajta imádat a tömegeket szolgasorsba taszítja amit nem lesznek képesek tudatosítani önmagukban; minél fennkönntebb imádattal adózik a tömeg az istenségének annál több oltárt, templomot és szobrot emeltet e célból és ez az a fajta vallási érzékcsalódás ami a korunkat is mindenekelőtt jellemzi. Annak akinek az elmúlt évtizedekben lehetősége nyílt tanulmányozni, pl. a Boulangism mozgalmat észrevehette, hogy milyen könnyű a tömeg vallási érzékeit egy evilági mozgalom szolgálataiba állítani. Franciaország szerte nem volt olyan fogadó, ahol a nagy vezér arcképe ne lett volna kiállítva. A tömeg felruházta Boulangert minden gonoszság és igazságtalanság megtorlásának és helyretételének képességével és emberek ezrei voltak hajlandóak akár életüket is áldozni a mozgalom céljaiért. Elismerése nem is maradt volna el, ha tényleg képes lett volna megfelelni e istenített képnek amit a tömeg valójában imádott.

Ezért is értelmetlen az a közhely, hogy a tömegeknek szigorúan vallási értelemben vett értékrendszerre van szükségük, hiszen az ebből fakadó vallási érzékiséget a vallási jelleggel felruházott társadalmi vagy politikai eszmék is képesek kihozni a tömegből. Ha lehetséges lenne pl., hogy a tömegek az ateizmust fogadják el ily mód, a belé vetett hit hasonló türelmetlen lelkesedést hozna életre és külsőleg szemlélve hasonlóképp kultusz jelleget öltene. Erre kiemelkedő példa a pozitivizmus kultuszának a felbukkanása. Ahogyan azt Dosztojevszkij történetéből ismerjük a pozitivistával ugyanaz történt ami a nihilistával is. Egy napon megvilágosodván a józan ész útmutatása által, az oltárán lévő összes isten és szent képét egyszerűen felcserélte a korában élő és alkotó ateista gondolkodók munkáival. Vallásosságának csak a tárgyát cserélte fel, de a vallásos érzékiségén mit sem változtatott ezáltal.

Mégegyszer megismétlem, hogy bizonyos történelmi eseményeket csak az által érthetünk meg teljes körűen, ha értékelni tudjuk a tömeg meggyőződésének hosszú távon mindig hitszerű jellegét. Ezek azok a történelmi, de társadalmi szempontból is nagyon jelentős események amelyeket inkább a pszihé, nem pedig a világ szemszögéből kell vizsgálnunk. Az egyik jelentős történészek egyike, Taine is csak naturalista szempontból vizsgálta a nagy francia forradalmat és emiatt a történések valódi okozatát sem tudta megnevezni. Magukat a tényeket tökéletesen lejegyezte, de mivel nem ismerte a tömeg pszihológiáját, ezért a mélyen rejlő okokra már nem tudott rámutatni. Az általa megfigyelt események vérszomlyas, zűrzavaros és kegyetlen jellege miatt, az embereknek csakis azt az oldalát látta amely vérengző vademberként, átadja magát legalantasabb ösztöneinek és azok szerint is cselekszik. A forradalom erőszakos öldöklései, a hírverés iránti vérszomja, azon jellege ahogyan mindennek és mindenkinek hadat üzent csak azáltal magyarázható, hogy a tömegek számára a forradalom egyet jelentett a tudatukban újjonnan születő vallásos áhitat evilági vajúdásával. Ezzel párhuzamban, a reformáció, a Szent Bertalan napi kivégzések, a francia vallási háborúk, az inkvizíció és a forradalom ideje alatt a jakobinusok rémuralma is mind egy tőről fakadtak, a vallási áhitattban úszó tömeg azon irányú törekvéséből, hogy tűzzel és vassal is akár de útjukat állják mindazoknak akik új, születendő hitük felé bármiféle ellenállást mernek tanúsítani. Az inkvizíció módszerei mögött is hiteles, kitartó és mindenek előtt hitszerű meggyőződés állt, hasonlóan a forradalomhoz. Ha bármely más módszert vetettek volna be, már nem érdemelték volna ki ezeket a jellemzőket.

Megismétlem, hogy az ehhez hasonló felbolydulások csakis olyankor lehetségesek amikor ezek a tömeg lelkében fogannak meg. Ilyeneket még a legdespotikusabb uralkodók sem lennének képesek kirobbantani. Amikor a történészek úgy próbálják beállítani a Szent Bertalan napi kivégzéseket, hogy azt egy király robbantotta ki, egyidőben bizonyítják tudatlanságukat a tömeg és a király pszihológiájának ismerete felől is egyaránt. Ilyen eseményeket csakis a tömeg tudatalattijában megbúvó kollektív erő felszínre törése tud kiváltani. A legbefolyásosabb és legvéreskezűbb uralkodó abszolút hatalma is csak kicsit lenne képes késleltetni vagy előrevinni a tömeg pszihéjének e feléledését. Az ilyen és ehhez hasonló események hátterében tehát mindig a tömeg kolletív pszihéjének az újlenyomatát kell keresnünk, függetlenül attól hogy hány véreskezű uralkodó játszott még közbe az eseményeknél.
