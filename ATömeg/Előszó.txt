Előszó

A következő munkát a tömegek jellemzőinek alapos vizsgálatának szentelem.

A közös jellemzők összessége amelyet egy emberi generáció megörököl utódjaitól alkotja azon generáció géniuszát. Amikor azonban, egy bizonyos számú (akár kevés akár sok) egyén ezen generációból tömeggé vegyül, pl. közös cselekvés céljából, megfigyelés alapján megállapítható, hogy már csak az a tény is hogy együtt vannak, egyetlen nagy tömeget alkotva, gerjeszt bizonyos, csak a tömegekre jellemző cselekvésmintákat, amelyek bővítik az általuk képviselt generáció közös jellemzőinek lajstromát és amelyek időtől és külső behatásoktól függően vagy akár ezektől függetlenül is nagy mértékben eltérhetnek egymástól.

A tömegbe szerveződés mindig is fontos szerepet töltött be az emberek életében, de talán sohasem volt annyira fontos mint most, jelen korunkban. Ebből közvetlenül következik hogy, a tömeg tudatalatti sodrásán alapuló cselekedetek egyre jobban átveszik az egyén tudatos döntései feletti hatalmat amely egyben korunk társadalmának egyik talán legalapvetőbb jellemzője is egyben.

Vizsgálódásom egyetlen célja tehát, hogy tisztán tudományos módszerekkel közelítsem meg a tömegek által felvetett kérdéseket illetve problémákat - vagyis hogy, egy bizonyos módszer alkalmazásával próbáljak válaszokat találni, annélkül hogy akármilyen hiten vagy akármi máson alapulú elméletek negatívan befolyásolnák a következtetéseimet. Véleményem szerint, ez az egyetlen megfelelő módja annak, hogy az igazságról tett felfedezéseink biztos lábon álljanak, főleg olyan témakörben amelyet mindig is a szenvtelen ellentmondások örökös körforgása jellemzett. Az embert aki a tudomány eszközeit használja arra, hogy megismerje az őt körülvevő jelenségeket, nem kell hogy befolyásolja azok véleménye akiket az e kutatás során feltárult tudományos tények kellemetlenül érintenének. Egy nem rég megjelent kiadványban egy korabeli gondolkodó, M. Goblet d'Alviela, olyan megjegyzést tett, miszerint, mivel a korabeli egyik elismert gondolkodásmód sem tükröződik írásaimban, így elkerülhetetlen és megingathatatlan az a megállapítás, hogy műveimmel ezen irányzatok összes elismert és elfogadott következtetéseit is tagadom egyben. Remélem e művem is, majd hasonló hangnemű kritikákat fog kiérdemelni. Amikor egy, már előre kikövezett és végigjárt utat követve próbáljuk munkánkat véghezvinni, következtetéseinket is elkerülhetetlenül kirívóan fogják meghatározni a csakis ezt az általunk végigjárt utat jellemző előítéletek és görcsösen berögződött eszmék.

Mégis el kell hogy magyarázzam azon olvasóimnak, akik talán ha megtudják milyen következtetéseket vonok le kutatásom során, első hallásra úgy ítélik majd meg, hogy ezen következtetéseimnek nincs is valós alapjuk; pl. miután kiemelem a tömegek kirívó alsóbbrendűségét, ideértve a szervezett tömegekét is, azt állapítom meg hogy pont ezen alsóbbrendűségből kifolyólag, veszélyes lenne beleszólni a tömeg szerveződésébe.

Ennek pedig az az oka, hogy a történelmi események legaprólékosabb vizsgálata megdönthetetlenül is rámutat arra, hogy a társadalmi formálódások (mint amilyen a tömeg) ugyanannyira bonyolultak tudnak lenni mint bármi más és ezért nem bölcs dolog rájuk kényszeríteni egy mindent átölelő átváltozást, csak azért mert egy modern gondolkodásmód ezt diktálja. Az emberrel ellentétben, a természet megoldásai sok időt vesznek igénybe valamint ezen megoldások egyikét sem lehet, még messziről sem emberinek bélyegezni, ami megint csak bizonyítja hogy semmi sem fatálisabb mint az emberi indíttatásból kisarjadt nagy és mindent felölelő hirtelen változás, amely a legtöbb esetben csak elméletben állja meg a helyét. Ez a hozzáállás csak olyan esetekben lenne hatásos ahol lehetséges lenne a nemzet géniuszát egyik pillanatról a másikra átváltoztatni. De ezt a fajta hatalmat csakis az idő gyakorolhatja igazán, nem pedig az ember. Az emberiséget eszmék, gondolatok és hagyományok uralják - olyan dolgok, amelyek csakis önmagunk, az emberek számára fontosak. Az emberiség intézményei és törvényei az emberiség jellemét tükrözik vissza a külvilág felé, amellyel egyben kifejeződik az is, hogy mire van szüksége az embereknek. Tehát mivel ezen intézmények és törvények, a globális emberi szükség kifejeződései, képtelenek változtatni a korabeli emberi jellemen és annak belső elrendeződésén.

A társadalmi jelenségeket csakis természetes közegükben vizsgálhatjuk, vagyis az emberek között, ahol ezen jelenségek kialakulnak, formálódnak és lezajlanak. Míg filozófiai szempontból ezen jelenségekenek akár abszolút jelentőségük is lehet, addig a gyakorlatban ez a jelentőség mindig relatív marad.

Következésképp, szükséges a társadalmi jelenségek tanulmányozása során, a kérdés két különböző szemszögből való megközelítése. És csak ezután derülhet fény arra a tényre, hogy csakis az elméleti oldalról való megközelítés sokszor a gyakorlatban levonható következtetésekkel teljesen ellentétben álló eszméket szül. Nagyon ritkák azok a jelenségek amelyeknél ez a megkülönböztetés ne lenne alkalmazható. Az abszolút igazság (elmélet) szemszögéből nézve, pl. egy kocka vagy egy kör megváltoztathatatlan, rigorózus matematikai törvények által definiált alakzatok. Viszont a relatív igazság (gyakorlat vagy az ember szubjektív érzékelése) szemszögéből nézve ezen kötött alakzatok a szemlélőtől függően más és más alakot vehetnek fel. Kezdve, hogy milyen szögből tekint az alakzatra a szemlélő, pl. a kocka átváltozhat piramissá vagy négyzetté, a kör pedig ellipszissé vagy egy egyenes vonallá is akár. Mitöbb, ezen elképzelt alakzatok sokszor nagyobb jelentőséggel bírnak mint a valódiak, mert mi csak ezeket az emberi észlelés által elferdült formákat tudjuk látni és csak ezeket tudjuk pl. fényképeken vagy képeken lerögzíteni. Van amikor több igazság van a szemlélt mint a valós világban. Az alakzatok valós méretekben való bemutatása néha pedig nem jelent mást a természet elferdítésénél. Ha elképzelünk, pl. egy olyan világot amelyben az emberek csak úgy tudnak lefényképezni vagy lerajzolni valamit hogy közben képtelenek a tárgyat meg is érinteni, ezen emberek számára biztosan nehéz lehet ezen tárgy méreteinek pontos definiálása. Sőt mi több, a tudás iránt e tárgyról, ebben az emberi érzékekhez távoli formájában, biztosan csak egy nagyon szűk réteg mutatna érdeklődést.

A filozófusnak, aki társadalmi jelenségeket vizsgál, észben kell tartania azt hogy ezen jelenségek mind elméleti mind pedig gyakorlati jelentőséggel egyaránt bírnak és hogy az emberi civilizáció fejlődése szempontjából mindig is a gyakorlati rész volt az igazán fontos. Az e tényre való rávilágítás pedig bizonyos elővigyázatosságra kell hogy intsen minden olyan esetben amikor az elméleti törvények vagyis az észérvek látszólagosan rácáfolnak a gyakorlatban tapasztalt eseményekre.

Más tények is alátámasztják ezt a hozzáállást. A társadalmi jelenségek összetettsége oly mértékű, hogy képtelenség őket egymagukban szemlélni és ugyanakkor előrelátni mi mindent fognak befolyásolni. És az sem tűnik csak agyrémnek, hogy az ezer érzékelhető és megfogalmazható tény mögött mindig legalább ezer- és egy láthatatlan és mégis mindig jelen levő ok és törvényszerűség fog hatást gyakorolni. Vagyis minden látható és érzékelhető társadalmi jelenség olyan rejtett, a tömeg tudatalattijában zajló, törvényszerűséghalmaz hatásának az eredménye, amelyet a kutató nem képes lényegesen befolyásolni. Pl. az érzékelhető társadalmi jelenségeket hasonlíthatjuk az óceán felszínén keletkező hullámokéhoz, amelyek viszont az óceán mélyén állandóan zajló és csak nehezen megközelíthető illetve körülírható törvényszerűségek eredményeképp jönnek létre. A tömegek cselekvésmintáinak többségét tehát tekinthetjük alsóbbrendűnek, mégis az ezek alól való kivételek esetében a tömeget ugyanezen rejtélyes hajtóerő szinte isteni sugallatként vezeti, amelyet az ősi ember sorsnak vagy isteni gondoskodásnak nevezett, amelyeket képtelenség figyelmen kívül hagyni mert így vagy úgy mindig is hatással lesznek az ember életére. Másképp megfogalmazva, azt is mondhatnánk hogy minden emberi generáció mögött illetve tudatalattijában egy rejtett, látens erő lakozik amely bizonyos esetekben az irányadójukként szolgál. Pl. mi lehet összetettebb, logikusabb és mégis csodásabb az emberi kapcsolatteremtés fő eszközétől az emberi nyelvtől? Mégis honnan eredhet ez a csodálatra méltó eszköz? Egy biztos. A tömegeket vezérlő e tudatalatti erő biztosan kihatással volt az emberi nyelv kialakulására és arra hogy az emberek hogyan komunikálnak egymással. Még a legtanultabb és legelismertebb akadémikusok is csak lejegyezni képesek a nyelv törvényszerűségeit, az viszont, hogy ők fogalmazzanak meg és alkossanak ilyen törvényszerűségeket sokkal valószínűtlenebb. Még ha azt a néhány kivételes embert nézzük is, akik erre mégis képesek voltak, biztosan állíthatjuk hogy a munka amit véghezvittek csakis és kizárólag az ő elméjük szülötte, függetlenül bárki vagy bármi mástól? Minden kétséget kizárólag, hogy az ilyen munkákat mindig is az egyedülálló elmék alkották meg, de ezek az elmék is csakis saját társadalmi talajaikból fejlődhettek ki amelyek pedig csakis generációjuk géniuszából táplálkozhattak.

A tömeget mindig is jellemzi az a bizonyos tudatalatti irányultság és mégis, talán ez erejük legnagyobb titka is egyben. A természetben is, a zsigereik illetve ösztöneik által vezérelt élőlények sokszor az ember számára ámulatba ejtőnek tűnhetnek. A tudat mint olyan, az emberiség nem is olyan régi vívmánya és még nem tudott eléggé körvonalazódni ahhoz, hogy felfedje az ember tudatalatti világát, vagyis még van mit és hová fejlődnie, sőt! Minden cselekedetünkben a tudatalatti szerepe óriási és ehhez képest a tudat szerepe szinte eltörpül. Ezért is, a tudatalatti egy olyan erő amelyet még szinte egyáltalán nem ismerünk.

Ha kívánjuk, tehát a gyakorlatban is jelentőséggel bíró tudást úgy szerezhetünk, ha egyszerűen úgy jegyezzük le az általunk vizsgált társadalmi jelenségeket ahogyan azt szubjektíven érzékelni tudjuk. Ebből következik, hogy minden ebből a megfigyelésből származó következtetésünk, bizonyos mértékben elhamarkodott, mert a jelenség mögött amit érzékelünk más erők is hatást gyakorolhatnak amit vagy csak homályosan vagy pedig egyáltalán nem is vagyunk képesek érzékelni.
